---
layout: default
---
<div class="o-section o-section--noSpaceBottom">
<div class="medium-12 columns">
<div class="row">

<h1>Dáme na vás – brněnský model participativního rozpočtu</h1>
<h2>Úvodem</h2>
<p>
    Participativní rozpočtování je ze své definice proces s prvky přímé
    demokracie, při kterém samospráva předem vyčlení určitou část veřejného
    rozpočtu a umožní občanům, aby o jejím využití vedli diskusi, podávali
    návrhy projektů, které mají být v rámci participativního rozpočtování
    realizovány a přímo rozhodovali o tom, které projekty město v rámci
    vyčleněných finančních prostředků skutečně zrealizuje.
</p>
<p>
    Historie participativního rozpočtování se začala počítat roku 1989 v
    brazilském městě Porto Alegre, kde tento proces zaznamenal značný úspěch,
    kterým se v následujících letech inspirovala řada dalších měst po celém
    světě. V současnosti lze participativní rozpočtování najít v téměř 2000
    světových metropolích, například v Bratislavě, Utrechtu, Stuttgartu,
    Lipsku, Paříži, New Yorku, Torontu, Chicagu a řadě dalších.
</p>
<h2>Participativní rozpočtování statutárního města Brna</h2>
<p>
    Podkladem pro přípravu návrhu procesu participativního rozpočtování města
    Brna byla rešerše využití participativních rozpočtů v partnerských městech
    (Bratislava, Utrecht, Stuttgart, Lipsko, Leeds). Dále pracovní skupina pro
    implementaci participativního rozpočtování ve městě Brně čerpala z
    dostupných informací o zaváděných participativních rozpočtech v městských
    částech Prahy a Ostravy, z metodik a doporučení neziskových organizací,
    které se participativním rozpočtováním a jeho zaváděním celosvětově
    dlouhodobě zabývají a z řady dalších dostupných zdrojů.
</p>
<p>
    Pracovní skupina si před nastavením procesu participativního rozpočtu
    stanovila tato východiska:
</p>
<ul>
    <li>
        minimální bariéry pro občany
    </li>
    <li>
        srozumitelnost a jednoduchost
    </li>
    <li>
        kooperace s městskými částmi
    </li>
    <li>
        minimální zátěž pro úřad
    </li>
    <li>
        minimalizace provozních nákladů
    </li>
    <li>
        maximalizace užitku pro občany i město
    </li>
    <li>
        minimalizace rizika neúspěchu
    </li>
    <li>
        využití zkušeností z partnerských měst
    </li>
</ul>
<p>
Proces participativního rozpočtování města Brna je <strong>dvouletý, každoročně se periodicky opakující</strong>, přičemž v
    průběhu prvního roku bude probíhat sběr návrhů, analýza jejich
    realizovatelnosti a hlasování občanů, kterým budou vybrány ty projekty,
    které ve druhém roce procesu město zrealizuje.
</p>
<h2>Popis procesu brněnského participativního rozpočtu</h2>
<!-- p>
  <img src="{{ '/assets/img/posts/paro_schema.png' | relative_url}}">
</p>
<p -->
    Navrhovat projekty může každý obyvatel města Brna, který dovršil 15 let.
</p>
<p>
    Návrh projektu musí respektovat následující Pravidla:
</p>
<ul>
  <li>
      Projekt (včetně přípravy) musí být realizovatelný během 12 měsíců.
  </li>
  <li>
      Realizace projektu musí být v kompetenci města Brna.
  </li>
  <li>
      Realizace projektu musí být na majetku statutárního města Brna.
  </li>
  <li>
      Celkové odhadované náklady na projekt včetně DPH, nákladů souvisejících s
      realizací (např. náklady na zpracování projektové dokumentace, bude-li to
  povaha investice vyžadovat) a provozních nákladů max. za 3 roky <strong>nesmí přesáhnout 2 mil. Kč</strong>.
  </li>
  <li>
      Projekt nesmí být směřován do bytového fondu statutárního města Brna.
  </li>
</ul>
<p>
    Další formální náležitosti, které musí projekt splňovat, aby byl přijat,
    jsou popsány v Zásadách participativního rozpočtování statutárního města
    Brna. V období pro podávání návrhů město organizuje workshopy, zaměřené na
    asistenci občanům při přípravě návrhů projektů, na kterých zpravidla
    probíhá aktivní asistence zástupců městských částí.
</p>
<p>
    Projekty, které splňují formální požadavky nezbytné pro přijetí do procesu,
    jsou zveřejněny v galerii projektů na webu damenavas.brno.cz, kde sbírají
    veřejnou podporu nutnou pro postup do další fáze procesu. Sběr veřejné
    podpory probíhá formou označování „líbí se mi“ v kartě návrhu projektu,
    přičemž pro splnění požadavku veřejné podpory je třeba minimálně 150
    označení „líbí se mi“. Alternativní cestou doložení veřejné podpory je
    dodání podpisového archu s nejméně 15ti podpisy obyvatel města
    Brna.Projekty, které získaly veřejnou podporu, jsou dále prostřednictvím
    koordinátora participace obyvatel postoupeny k analýze realizovatelnosti
    dotčeným odborům MMB a k odsouhlasení dotčené městské části, případně
    městské organizaci. Všechny projekty, které dostanou kladné stanovisko ode
    všech dotčených orgánů, budou následně prezentovány na webu
    participativního rozpočtování města Brna a diskutovány nejdříve mezi
    navrhovateli a následně mezi širokou veřejností na tzv. veřejných
    zvažováních, jejichž výstupem bude mj. preferenční „medaile“, na jejímž
    udělení se za asistence facilitátora účastníci shodnou.
</p>
<p>
    Závěrem roku proběhne o projektech občanské hlasování, kterého se budou
    moci účastnit všichni občané města Brna (obyvatelé s trvalým pobytem na
    území SMB), hlasování bude probíhat na internetu a prostřednictvím
    veřejného zvažování. V hlasování budou občané projektům přidělovat kladné i
    záporné hlasy (5 kladných a 2 záporné). Podmínkou realizace projektu je
    zisk alespoň 50 kladných hlasů a současně kladné hlasy od více hlasujících,
    než je počet hlasujících, kteří projektu přidělili hlas záporný. Po
    vyhodnocení hlasování bude sestaven žebříček vítězných projektů, které
    budou pro následující rok zařazeny k realizaci.
</p>
<h2>Ověření identity hlasujících</h2>
<p>
    Oprávnění hlasovat mají občané s trvalým pobytem na území města Brna a
    věkem nad 18 let. Ověření oprávněnosti bude realizováno přístupem do
    registru obyvatel a doplňkově také manuálním ověřením.
</p>
<p>
    Postup ověření je následující:
</p>
<ul type="disc">
    <li>
        občan zadá (nebo přes účet v brnonline načte) své údaje – datum
        narození a číslo občanského průkazu
    </li>
    <li>
        datum narození + číslo občanského průkazu budou tokenizovány
    </li>
    <li>
        pro nové tokeny proběhne ověření v registru obyvatel – na základě data
        narození a čísla občanského průkazu bude ověřeno, zda má občan nad 18
        let a trvalý pobyt v Brně
    </li>
    <li>
        pro známé tokeny bude z databáze přečten příznak, zda smí hlasovat
    </li>
    <li>
        výsledek prověření (token + oprávněnost) bude uložen do databáze;
        nebudou ukládány žádné osobní údaje
    </li>
</ul>
<h2>Tokenizace</h2>
<p>
    Tokenizace identity hlasujících je využita především z důvodu minimalizace
    rizika úniku citlivých osobních údajů hlasujících. Tokenizace je řešena
    prostřednictvímhashovací funkce dle standardizace SHA-512/256, která z
    čísla občanského průkazu a data narození vytvoří unikátní zpětně
    nedešifrovatelný kód.
</p>
<h2>Zabezpečení komunikace mezi cloudem a interním serverem MMB</h2>
<p>
    Komunikace mezi cloudem a interním serverem MMB, jejímž prostřednictvím
    jsou internímu serveru předávány osobní údaje hlasujících pro ověření v
    registru obyvatel, je řešena pomoci TLS s vlastním certifikátem a TLS verze
    1.2, s nastavenými algoritmy ECDHE na výměnu klíčů a AES-GCM na šifrování.
</p>

</div>
</div>
</div>
