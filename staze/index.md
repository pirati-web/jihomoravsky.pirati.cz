---
layout: post
category: CLANKY
title: Pojďte na stáž k Pirátům!
date: 2017-07-18T08:00:00.514Z
author: Radek Holomčík
excerpt: >-
  Pokud je vám blízká otevřenosti a spolupráce, zajímá vás politika nebo státní správa a chcete zlepšit fungování státu, Jihomoravští Piráti mezi sebe rádi přijmou aktivní mladé studenty na některou z nabízených pozic.

---

Jsou vám blízké Pirátské principy otevřenosti a spolupráce?

* Zajímá vás politika nebo státní správa?
* Chcete zlepšit fungování státu?
* Nebo si chcete vyzkoušet práci na předvolební kampani?
* Máte zájem o novou zkušenost?
* Máte alespoň 2 hodiny týdně, které můžete věnovat nové aktivitě?

Jihomoravští Piráti mezi sebe rádi přijmou aktivní mladé studenty na některou z nabízených pozic:

1. **Pirátská psavkyně a psavec**: člověk, který píše články pro blog a www.piratskelisty.cz.
2. **Pirátská markeťačka a markeťák**: člověk, který nám pomůže dostat Pirátské myšlenky, úspěchy i program mezi lidi tak, aby je zaujal a byl pochopitelný.
3. **Pirátská analytička a analytik**: člověk, který chce sledovat nějakou konkrétní agendu státní správy, analyzovat ji a psát výstupy. Stážistům umožníme zapojení do týmů v Brně a Jihomoravském kraji nebo participaci na volební kampani.
4. **Pirátská odbornice a odborník**: člověk, který využívá své odborné znalosti. Ať už se věnujete IT, dopravě, životnímu prostředí, kultuře, nebo čemukoliv dalšímu, je to důležité. Chceme stavět konkrétní politické kroky na kvalitních argumentech vycházejících z precizně připravených podkladů.
5. **Pirátská právnička a právník**: člověk, který pomáhá s problémy týkajícími se práva. Řešíme legalizaci konopí, přístup ke sdílené ekonomice, boj proti netransparentnosti nebo problémy, se kterými se na nás obrací obyvatelé Jihomoravského kraje. A potřebujeme s tím pomoct.
6. **Pirátská ekonomka a ekonom**: člověk, který nám pomůže s tvorbou ekonomických analýz, ekonomice se věnujícími výstupy a bude spolupracovat s volenými zástupci.

## Podmínky stáže

* Stáž probíhá na dobrovolnické bázi;
* stážisté se účastní pravidelné porady jednou za 14 dní, kde informují o svém postupu;
* ochota pracovat podle Pirátských principů – zveřejňovat výstupy pod svobodnými licencemi, zveřejňovat lobbistické kontakty atp.;
* příslib věnovat se stáži v průměru alespoň 2 hodiny týdně.

## Co nabízíme?

* Unikátní zážitek a zkušenost;
* pomoc, podporu a součinnost od Pirátských zastupitelů;
* zaškolení do technických systémů, které používáme a mohou se vám hodit. Redmine, redakční systémy, Git, atp.

Pokud vás nějaká ze stáží oslovila, pošlete svůj stručný životopis a motivační dopis Michalu Marciniszynovi ([michal.marciniszyn@pirati.cz](mailto:michal.marciniszyn@pirati.cz)).

Těšíme se na setkání a spolupráci!
