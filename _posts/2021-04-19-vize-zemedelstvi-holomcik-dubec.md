---
#název souboru: 2021-04-19-vize-zemedelstvi-holomcik-dubec.md
### Povinné položky ###

category: CLANKY   # nešahat!
title: "Vize pro české zemědělství: podpora pestrého zemědělství, udržitelného hospodaření a užší spolupráce státu a zemědělců"
date: 2021-04-19 # formát YYYY-MM-DD
author: Krajský MO
tags: zemědělství vize radek-holomčík lukáš-dubec # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/zemedelstvi_holomcik_dubec_web.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Jihomoravští Piráti mají aktuálně dvojitou páku pro proměnu regionálního zemědělství. Kromě náměstka pro životní prostředí [Lukáše Dubce](https://jihomoravsky.pirati.cz/lide/lukas-dubec/){:target="_blank"} jej v Poslanecké sněmovně zastupuje [Radek Holomčík](https://jihomoravsky.pirati.cz/lide/radek-holomcik){:target="_blank"}, který je zároveň místopředsedou Zemědělského výboru PSP.

**"Komunitní péče" kraje o místní zemědělce**

Lukáš Dubec se v uplynulém týdnu sešel se zástupci Asociace soukromého zemědělství, aby se zemědělců zeptal, s čím kraj může pomoci. Z porady jednoznačně vyplynula možnost spolupráce v environmentální osvětě pro veřejnost a systematické poradenství nejen pro drobné zemědělce.

*„Našli jsme spolu spoustu společných témat, protože máme podobný pohled na to, jak ochránit krajinu v kontextu klimatické změny a na to, jak v ní hospodařit. Sdílíme také společný zájem na rozšiřování a propagaci regionálních potravin a na jejich lepší dostupnosti. Jisté je, že ty nejpalčivější problémy jsou ale systémové a jejich řešení je na vládě a parlamentu,”* komentoval schůzku Lukáš Dubec.

**Česku chybí strategie pro sektor zemědělství**

Podle pirátského poslance Radka Holomčíka je problémů v zemědělské politice celá řada. Jedním z nejdůležitějších je chybějící jasná vize. 

*„Problémy se řeší tím, že něco zakážeme nebo přikážeme, nebo někam „nalejeme” peníze z veřejných rozpočtů. Chybí strategický pohled na strukturu investic, cílené omezování byrokracie, program diverzifikace zemědělství i systémové poradenství. Ano, v něčem mohou pomoci kraje, ale klíčové změny visí na vládě,”* říká Radek Holomčík.

Podle něj je krátkozraké opomíjení názorů odborné veřejnosti a zásadní překážkou je i provázanost politiků se zájmovými skupinami, které prosazují partikulární zájmy bez ohledu na budoucnost země.

**Vrátit krajinu místním hospodářům a odborníkům**

Úzká spolupráce pirátských politiků s odbornými asociacemi je jedním z klíčů k nápravě pošramoceného systému zemědělské politiky. Jednou z priorit Radka Holomčíka je změna nastavení investičních dotací tak, aby podorovaly lokální ekonomiky a lokálního zpracovatelství, zejména přímo u zemědělců. Zkrátka aby Program rozvoje venkova měl s reálným rozvojem venkova opravdu něco společného. 

Podpora regionálních podniků totiž dávno nejsou "klišé a kecy", ale jediná šance pro budoucnost českého zemědělství jako takového. 

Inspirativní rozhovor Radka Holomčíka pro Asociaci soukromého zemědělství si přečtěte [ZDE](https://www.asz.cz/cs/aktualne-z-asz/radek-holomcik-bez-propracovaneho-programu-pro-zemedelstvi-by-to-u-piratu-neslo.html){:target="_blank"}.
