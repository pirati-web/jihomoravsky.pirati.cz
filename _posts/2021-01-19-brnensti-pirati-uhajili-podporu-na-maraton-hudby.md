---
#název souboru: 2021-01-19-brnensti-pirati-uhajili-podporu-na-maraton-hudby.md
### Povinné položky ###

category: CLANKY   # nešahat!
title: "Kultura žije, brněnští Piráti uhájili podporu strategickým hudebním projektům"
date: 2021-01-19   # formát YYYY-MM-DD
author: Marek Fišer
tags: archiv # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marek.fiser # ve formátu jmeno.prijmeni - prolinkování s profilem přes uid
image: posts/maraton_hudby.jpeg # obrázek ideálně 420x677px minifikovaný přes https://tinypng.com/
#description: Brněnské zastupitelstvo na svém zasedání 19. ledna odsouhlasilo finanční dotaci na šestý ročník festivalu Maraton Hudby 2021.

---

Brněnské zastupitelstvo na svém zasedání 19. ledna odsouhlasilo finanční dotaci na šestý ročník festivalu Maraton Hudby 2021 a přidružený projekt webového rozcestníku [www.mestohudby.cz](http://www.mestohudby.cz){:target="_blank"}. Brno projekty podpoří téměř pěti miliony korun přesto, že muselo výrazně osekat plánované výdaje na kulturu kvůli ekonomickým dopadům koronavirové pandemie. Právě Maraton hudby je klíčovou událostí města Brna v rámci jeho členství v Síti kreativních měst UNESCO.

**To podstatné podpořit i v době krize**

*„Multižánrový festival Maraton Hudby přinesl do Brna úplně nový koncept hudební produkce. Město zde figuruje jako jedno velké pódium a prostřednictvím koncertů na mnoha netradičních místech představuje Brno jeho obyvatelům i turistům. Domnívám se, že právě v době nutných škrtů se musí město zasadit o strategické projekty, které jej definují. Proto jsem vděčný všem zastupitelkám i zastupitelům, kteří zvedli ruku proto, aby Maraton hudby pokračoval i v tomto roce,“* řekl pirátský radní pro kulturu [Marek Fišer](https://jihomoravsky.pirati.cz/lide/marek-fiser/). 

**Pestrý program přehledně i na webu**

Festival představuje to nejlepší z mimořádně široké hudební nabídky města doplněné o národní i mezinárodní osobnosti napříč žánry: rock, jazz, pop, busking, klasická hudba, folklor, world music, muzikál či opera.

Díky podpoře zastupitelstva bude veřejnost moci i nadále najít klíčové informace o hudebních akcích v rámci Brna na dvojjazyčném portálu [www.mestohudby.cz](http://www.mestohudby.cz){:target="_blank"}. Centralizovaná databáze informací zahrnuje aktuální údaje o živých vystoupeních, archivy představení nebo informace o místních významných hudebních institucích a klubech, osobnostech a počinech.
