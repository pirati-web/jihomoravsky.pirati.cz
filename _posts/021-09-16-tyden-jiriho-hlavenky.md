---
#název souboru: 2021-09-16-tyden-jiriho-hlavenky.md
### Povinné položky ###

category: CLANKY   # nešahat!
title: Pestrý týden Jiřího Hlavenky! 
date: 2021-09-16   # formát YYYY-MM-DD
author: Krajský MO
tags: Jiří-Hlavenka # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/hlava.png # obrázek ideálně 420x677px minifikovaný přes https://tinypng.com/
#description: Jiří Hlavenka se v uplynulém týdnu zúčastnil hned  čtyř významných krajských akcí, které spadají do gesce radního pro vědu, výzkum, IT a inovace. Přinášíme vám krátké shrnutí těchto důležitých událostí, na kterých Jiří jednal o technologickém a inovačním rozvoji Jihomoravského kraje. 
---
**Jiří Hlavenka se v uplynulém týdnu zúčastnil hned  čtyř významných krajských akcí, které spadají do gesce radního pro vědu, výzkum, IT a inovace. Přinášíme vám krátké shrnutí těchto důležitých událostí, na kterých Jiří jednal o technologickém a inovačním rozvoji Jihomoravského kraje.** 

Jeho akční týden začal už v úterý, kdy spolu s naším předsedou Ivanem Bartošem  zahajoval každoroční mikulovskou konferenci o eGovernmentu. Jejím obsahem byla zejména diskuze o problémech, které způsobil nedotažený zákon o právu na digitální službu. Zmíněnými obtížemi jsou například neefektivita budoucího stavebního “mega” úřadu, nedostupnost kvalifikovaných IT odborníků a nedostatečná bezpečnost nemocnic v rámci ochrany před kybernetickými útoky. 

Program Jiřího Hlavenky pokračoval i ve středu, kdy jako zástupce našeho kraje přijímal v Lužicích společně s hejtmanem Grolichem velmi štědrý a velkorysý dar od vlády Tchaj-wanu. Jednalo se o šest a půl milionu korun, které obce použijí především na opravu poničené infrastruktury, ale i na opravy poškozeného obecního a  krajského majetku. 

Cílem návštěvy delegace bylo také i jednání o spolupráci s Jihomoravským krajem. *„Finanční pomoc, kterou nám poskytli přátelé až z dalekého Tchai-wanu, je mimořádně velkorysá a velmi si jí vážíme. Věřím, že se navíc stane startem užších vztahů Jihomoravského kraje s Tchaj-wanem, například v oblasti kulturní, či ještě ambiciózněji v hledání partnerství v high-tech průmyslu, vědě a výzkumu. V těchto oblastech je Tchaj-wan světovým lídrem například v polovodičové technice, náš region zase exceluje v optoelektronice a elektronové mikroskopii.”*

Velvet Innovation - konference, jejímž hlavním tématem byly inovace, udržitelnost, ale také podnikatelský potenciál. *„Konference byla jednou z letošních nejdůležitějších událostí v kraji. Setkala se tu firemní inovační sféra, veřejné instituce, univerzity z celé republiky i špičkoví hosté ze zahraničí. Cílem bylo zmapovat nové výzvy, které dnešní doba přináší pro inovátory, diskutovat o nich, hledat a přemýšlet, jak pracovat dál. Byla retrospektivou právě končící periody a startem do období nového,”* dodal [Jiří Hlavenka](https://jihomoravsky.pirati.cz/lide/jiri-hlavenka/){:target="_blank"}.

A nakonec v pátek se pan Hlavenka zúčastnil Setkání Kreativního Česka. Jedním z jeho klíčových bodů bylo otevření nového kreativního hubu KUMST na brněnské ulici Údolní. Hned po openingu na návštěvníky čekaly vzdělávací přednášky, workshopy, debaty, ale i kulturní program. Akce potrvá po celý tento týden v centru KUMST. 
