---
#název souboru: 2021-02-03-brno-podpori-nove-filmy-peti-miliony.md
### Povinné položky ###

category: CLANKY   # nešahat!
title: "Brno podpoří nové filmy 5 miliony korun"
date: 2019-03-21   # formát YYYY-MM-DD
author: Krajský MO
tags: brno kultura marek-fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/kola_popcorn.jpg # obrázek ideálně 420x677px minifikovaný přes https://tinypng.com/
#description: Rada města Brna dnes doporučila zastupitelstvu schválit příspěvek pro Jihomoravský filmový nadační fond.

---

Rada města Brna dnes doporučila zastupitelstvu schválit příspěvek pro Jihomoravský filmový nadační fond. Cílem je podpora audiovizuálního průmyslu, filmové tvorby a posílení propagace Jihomoravského kraje a města Brna.

V letošní výzvě budou moci tvůrci filmů a dalších audiovizuálních projektů žádat celkem o 5 milionů korun na hraná, animovaná a dokumentární díla. Základní podmínkou pro získání příspěvku je povinnost utratit přidělené dotace v Jihomoravském kraji. Protože právě podpora regionálního průmyslu je dalším z důvodů, proč nadační fond vůbec vznikl. 

Po schválení zastupitelstvem Filmový fond připraví výzvy, do kterých se budou moci zájemci hlásit se svými projekty. O příspěvku a jeho výši pak rozhoduje pětičlenná správní rada Jihomoravského filmového nadačního fondu. Vedle zástupců kraje, města a Filmové kanceláře Brno v ní zasedají i odborníci z řad scénáristů, producentů a dalších profesionálů z oboru audiovize. 

Fond má za sebou již několik viditelných úspěchů. Filmy, které se natáčely na jižní Moravě, totiž získaly ocenění i na filmových festivalech či soutěžích. *„Producent a režisér Václav Marhoul, který v Brně natočil část svého celovečerního snímku Nabarvené ptáče, sklidil úspěch na mezinárodních festivalech v Benátkách a v Torontu, byl nominován na cenu Oscar v kategorii Nejlepší zahraniční film a získal celkem osmkrát ocenění Český lev. K novějším, fondem podpořenými projektům, které aspirují na ocenění, jsou celovečerní hraný film Petra Zelenky Modelář a krátkometrážní studentský film vznikající ve spolupráci s FAMU Hranice. Oba tyto snímky jsou nominovány na cenu České filmové a televizní akademie Český lev 2021,“* prozradil pirátský radní pro oblast kultury [Marek Fišer](https://jihomoravsky.pirati.cz/lide/marek-fiser/).

V minulosti díky Jihomoravskému filmovému fondu vznikla také například pohádka Hodinářův učeň, která byla natočena na zámku v Lednici, nebo komedie Poslední aristokratka odehrávající se na zámku v Miloticích. Na nové přírůstky do české kinematografie se díky podpoře města a kraje můžeme těšit i v příštích letech. *„Osobně se velmi těším na premiéru filmu Zátopek, který vznikl na Fotbalovém stadionu Za Lužánkami, k němuž mám velmi úzký vztah a během natáčení jsem byl s produkcí celou dobu ve velmi úzkém kontaktu,”* svěřil se Fišer.

