---
#název souboru: 2021-06-10-podnikava-konference-vzdelavani.md
### Povinné položky ###

category: CLANKY   # nešahat!
title: "Podnikavost do škol: jihomoravský kraj prosazuje “měkké dovednosti” ve školních osnovách"
date: 2021-06-10 # formát YYYY-MM-DD
author: Krajský MO
tags: podnikavost jiří-hlavenka lipka vzdělávání # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/web_podnikavost_lipka.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Podnikavost, jako klíčový parametr pro schopnost poradit si v rychle se měnícím světě, byla ústředním tématem konference vzdělávacího střediska Lipka. Nad konferencí, které se zúčastnilo 130 pedagogů a odborníků na vzdělávání, převzal záštitu [Jiří Hlavenka](https://jihomoravsky.pirati.cz/lide/jiri-hlavenka){:target="_blank"}, radní JMK pro vědu, výzkum, inovace a IT.

*„Poptávka po měkkých dovednostech roste. Uvědomují si to nejen podnikatelé - kterým často chybí adaptabilní zaměstnanci - ale naštěstí už i pedagogové a odborníci na vzdělávání. Zaměříme-li se na rozvoj podnikavých kompetencí, tedy tzv. “soft-skills”, předáme žákům kompetenční výbavu, se kterou uspějí i ve světě, který se bude neustále měnit,“* řekl [Jiří Hlavenka](https://jihomoravsky.pirati.cz/lide/jiri-hlavenka){:target="_blank"}.

Přes sto učitelů a odborníků se dnes shodovalo, že vzdělávání k podnikavosti je, stejně jako vzdělávání o klimatické změně, potřeba začlenit do rámcových vzdělávacích programů všech typů škol. Mnozí prezentující představovali příklady dobré praxe a možnosti, jak mnohdy nesourodý kolektiv studentů k podnikavější formě studia motivovat.
 
*„Podpora kraje pro vzdělávání k podnikavosti je naší jednoznačnou prioritou i v rámci čerstvě aktualizované Strategie JMK. Cílem je “vybavit” přibližně stovku škol v celém kraji proškolenými koordinátory podnikavosti. Již dnes ve 24 školách působí tříčlenné týmy a tvoří páteř proměny vzdělávací metody,“* upřesňuje [Jiří Hlavenka](https://jihomoravsky.pirati.cz/lide/jiri-hlavenka){:target="_blank"}.
 
*„Nejzkušenější koordinátoři budou v příštím školním roce spolupracovat s Pedagogickou fakultou Masarykovy univerzity při vzdělávání budoucích pedagogů. Zavedení podnikavosti do výuky dle mého usnadní i připravované podnikavé semináře pro management škol, tedy pro ředitele, jejich zástupce a koordinátory školních vzdělávacích programů,“* říká Hana Korvasová, ředitelka střediska pro environmentální vzdělávání Lipka.

[**„Podnikavá konference“**](https://www.lipka.cz/podnikava-konference){:target="_blank"} je pilotním dílem trojice sympozií, která pořádá středisko environmentálního vzdělávání Lipka společně s inovační agenturou JIC. Další dvě setkání, budou zaměřena na zdroje i realizaci programů na podporu podnikavosti a uskuteční se v roce 2022 a 2023.
 
*„Zařazení “podnikavosti” do programů Lipky je zcela logickým krokem. Třicet let se snažíme vést lidi k poctivému přemýšlení o budoucnosti planety a vlastnímu zapojení do řešení environmentálních problémů. K tomu potřebují nejen dostatek informací, ale hlavně víru ve vlastní schopnosti, nápaditost, odvahu využívat příležitosti ke změnám, překonávat překážky, spolupracovat, předvídat, a vůli dotáhnout svoje představy ke zdárnému výsledku,“* je přesvědčena Hana Korvasová.
 
 
Více informací o programu “Podnikavost” střediska Lipka naleznete na [https://www.lipka.cz/podnikavost](https://www.lipka.cz/podnikavost){:target="_blank"}
