---
#název souboru: 2021-04-23-tyden-radniho-fisera.md
### Povinné položky ###

category: CLANKY   # nešahat!
title: "Marek Fišer: Nejen kulturou je radní pro kulturu živ. Téma dopravy je brněnský evergreen."
date: 2021-04-23   # formát YYYY-MM-DD
author: Marek Fišer
tags: doprava kultura Brno cyklodoprava Marek-Fišer  # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marek.fiser # ve formátu jmeno.prijmeni - prolinkování s profilem přes uid
image: posts/marakoment.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Nejen kulturou je radní pro kulturu živ. Téma dopravy je brněnský evergreen. Piráti jí v Brně sice nevelí, ale občas se nám některou z našich priorit přeci jen prosadit podaří. Jednou z nich je větší ekologičnost a příznivější prostředí pro chodce a cyklisty.

Jsem velmi rád, že [Rada města Brna schválila memorandum](https://www.brno.cz/brno-aktualne/tiskovy-servis/tiskove-zpravy/a/memorandum-o-porozumeni-pomuze-udrzet-kvalitu-zasobovani-a-dorucovani-zasilek-bez-zvysovani-negativn/){:target="_blank"} na podporu udržitelné city logistiky. Inspirace pro přenesení myšlenky do praxe i v našem krásném městě ke mně přišla z nizozemského Groningenu, kde podobný dokument podepsali již v roce 2014 s cílem vybudovat prakticky bezemisní systém zásobování centra města do roku 2025. Brněnské memorandum je o dost obecnější, cíle si klade střídmější, ale já to beru jako takovou první vlaštovku a jsem rád, že naši koaliční partneři, především pak radní pro dopravu Petr Kratochvíl, myšlenku podpořili. 

**Memorandum a aktuální dopravní situace v centru města**

Cílem zmiňovaného memoranda, který jsme schválili, je zvyšování bezemisního provozu nákladní dopravy v centru. S tím se pojí snížení počtu motorových vozidel v pěších zónách a také většího komfortu pro chodce.

I provozovatelé kurýrních služeb deklarují zájem o využívání ekologičtějších dopravních prostředků. Jsou ochotni s námi sdílet svá data, která budou pro město cenným vodítkem v nastavování dalších opatření, na kterých budeme spolupracovat se signatáři memoranda na základě vyhodnocení dat a ve vzájemném porozumění. Zájem o jeho podpis již projevili např. Alza.cz, PPL CZ , rohlik.cz, DPD.cz, DB Schenker, DACHSER, Wolt a v neposlední řadě cargokolová kurýrní služba s krásným brněnským názvem Švihé Synku. Věřím, že se tento seznam brzy rozroste. Memorandum lze průběžně aktualizovat i připodepisovat.

Jakmile to bude možné, byl bych rád, kdyby Odbor dopravy zorganizoval společný seminář signatářů, kde bychom tuto platformu nastartovali. Pravidelná setkání logistických firem se samosprávou mohou být oboustranně velmi přínosná. 

Následujícím krokem by mělo být vybudování překladiště kurýrních služeb na okraji širšího centra. Tím by se zase o něco snížil počet dodávek a aut v centru města, které by do centra již nemusely jezdit. Překladiště by mělo být ideálně na městském pozemku s dobrým dopravním napojením a ve vzdálenosti do 3 km od centra města. Zkoumali jsme několik lokalit a nejlépe zatím vychází prostor mezi Dolním nádražím a Vaňkovkou vedle místa, kde byla při výluce umístěna provizorní čekárna. 

**Úspěšně schválené cyklotrasy**

V souvislosti s tímto tématem musím zmínit další věc, ze které mám radost. Na stejném jednání rady jsme schválili čtyři investiční záměry na vybudování páteřních cyklotras. Konkrétně se jedná o  Olomoucká-Nezamyslova, Pod Sídlištěm-Bělohorská, Holzova a Podstránská, přičemž dohromady budou stát 120 milionů, což je samozřejmě naprosto skvělá zpráva.

**Spolupráce s Krajským ředitelstvím policie JmK**

O rozvoji cyklodopravy, kterou se snažíme prosazovat v souladu se schválenými strategickými dokumenty města Brna, jsem v minulém týdnu hovořil také s ředitelem Krajské policie Leošem Tržilem. Jsem za toto setkání velmi rád, protože policie je pro město, co se týče rozvoje cykloopatření, klíčový partner a jejich stanoviska nám v našich plánech často dělala čáru přes rozpočet.  

Potěšilo mě, že vztah pana ředitele k dopravnímu prostředku zvanému jízdní kolo se zdá být velmi blízký a dohodli jsme se, že v blízké době svolá širší jednání, kde bychom si jednotlivé věci blíže vyjasnili. Pevně věřím, že se právě díky širší debatě konečně pohnou ledy správným směrem a podaří se nám s policií navázat konstruktivnější spolupráci, abychom mohli realizovat potřeby moderního města 21. století, kam rozvoj městské cyklodopravy jednoznačně patří. Věřím, že bezpečnost provozu na silnicích je nejen v našem ale i v jejich zájmu a nakonec se nám podaří vytvořit síť cykloopatření tak, aby bylo bezpečné dostat se na kole z jakéhokoliv místa A do místa B ve městě.

Velmi se těším na spolupráci s novým členem představenstva BKOM Markem Lahodou, se kterým tyto věci často řešíme na koncepční cykloskupině.

[Marek Fišer](https://jihomoravsky.pirati.cz/lide/marek-fiser/){:target="_blank"}



