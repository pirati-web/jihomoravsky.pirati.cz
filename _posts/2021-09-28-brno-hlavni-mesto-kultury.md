---
#název souboru: 2021-09-28-brno-hlavni-mesto-kultury.md
### Povinné položky ###

category: CLANKY   # nešahat!
title: Brno zabojuje o titul Evropského hlavního města kultury
date: 2021-09-28   # formát YYYY-MM-DD
author: Krajský MO
tags: Brno Evropské-hlavní-město-kultury kultura Marek-Fišer Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/ehmk.png # obrázek ideálně 420x677px minifikovaný přes https://tinypng.com/
#description: Evropské hlavní město kultury. To je titul, kterým by se již v roce 2028 mohla pyšnit jihomoravská metropole. Brno se připravuje na účast v soutěži, která by do města mohla přivést - kromě uvedeného prestižního titulu - i zvýšený zájem turistů, nové pracovní příležitosti, vylepšení kulturní infrastruktury, a v neposlední řadě také výhru v hodnotě 1,5 milionu eur.

---
Evropské hlavní město kultury. To je titul, kterým by se již v roce 2028 mohla pyšnit jihomoravská metropole. Brno se připravuje na účast v soutěži, která by do města mohla přivést - kromě uvedeného prestižního titulu - i zvýšený zájem turistů, nové pracovní příležitosti, vylepšení kulturní infrastruktury, a v neposlední řadě také výhru v hodnotě 1,5 milionu eur.

„Piráti dlouhodobě podporují rozvoj špičkové kultury v Brně. Ať už se jedná o projekt vybudování [Janáčkova kulturního centra](https://jihomoravsky.pirati.cz/aktuality/jkc-bude-svetove.html){:target="_blank"}, podporu spolupráce mezi kreativci a firmami v rámci kreativních voucherů, nebo například podporu obnovy kulturních památek,” říká náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.

„V této soutěži je nutné brát kulturu v tom nejširším smyslu slova, tedy kulturu samotného života ve městě. Je potřeba definovat potřeby města, nebát se zaměřit i na jeho slabé stránky a vytvořit strategii, která by pomohla celému městu posunout se zase o kus dál,” říká brněnský radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.

Každý projekt je posuzován na základě několika kritérií. Předpokladem úspěšnosti je například výjimečnost projektu a důraz je kladen i na evropský a dlouhodobý aspekt. To znamená, že by projekt měl podporovat nadnárodní spolupráci a zároveň být udržitelný. Na přípravách a realizaci by se také měla podílet co nejširší veřejnost. Nezbytná bude také součinnost Ministerstva kultury. 

Kandidaturu bude organizačně zaštiťovat Turistické informační centrum. Společně s  Odborem kultury nyní sestavuje tým, který připraví podklady pro kandidaturu a bude ji po celou dobu organizačně zaštiťovat. Ten následně také zpracuje přihlášku do soutěže, kterou je potřeba podat do 1. září příštího roku. O titul mezi sebou bojují vždy města v rámci jedné země, soupeři Brna budou pravděpodobně České Budějovice, Liberec nebo Broumov. 

„Budeme sice soupeři, ale bude bezpodmínečně nutné se také spojit s cílem získat pro vítěze adekvátní finanční prostředky ze státního rozpočtu. Například Slováci uvolnili na podporu vítězné kandidatury 20 milionů eur,” objasňuje [Marek Fišer](https://jihomoravsky.pirati.cz/lide/marek-fiser/){:target="_blank"}.

Do hloubky se budeme tématu Evropského hlavního města kultury zabývat na setkání [Brněnského kulturního parlamentu](https://kulturniparlament.brno.cz){:target="_blank"}, kam vás srdečně zveme. V Kreativním hubu KUMST proběhnou přednášky a panelové debaty. Přijďte si poslechnout zkušenosti Brna i měst, která se v minulosti kandidatury zúčastnila, zahraničních expertů a dalších hráčů. Můžete zaslat i své vlastní tipy pro témata kandidatury.
