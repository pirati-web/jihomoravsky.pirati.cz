---
#název souboru: 2021-03-25-pirati-boskovice-k-rozpadu-koalice.md
### Povinné položky ###

category: CLANKY   # nešahat!
title: "Vyjádření Pirátů Boskovice k rozpadu koalice"
date: 2021-03-25 # formát YYYY-MM-DD
author: Krajský MO
tags: boskovice piráti koalice radek-šamšula kristýna-znamenáčková jan-nádvorník # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/boskovice_radnice.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Jistě s napětím sledujete situaci okolo dění na boskovické radnici. Místní zastupitelé za hnutí ANO 2011 pod vedením místostarosty Lukáše Holíka vypověděli na základě dlouhodobého nesouhlasu s postupem místostarosty Radka Mazáče koaliční smlouvu a v současné době probíhá jednání o vzniku nové koalice. 

Hlavními důvody vypovězení koaliční smlouvy byly kauzy kolem výstavby sportovní haly a výstavby střediska centrálního zásobování teplem. K těmto tématům najdete podrobné informace na webu [www.piratiboskovice.cz](https://www.piratiboskovice.cz/aktualne/jak-souvisi-czt-se-sportovni-halou){:target="_blank"}.
 
Ceníme si učiněného kroku ANO 2011, a to i přesto, že do jisté míry narušil nebo zpomalil probíhající projekty a akce města a upozadil je dočasně před personálními problémy, které budou mít v současnosti prioritu. Ty totiž do politiky také patří a je nutné se jimi zabývat. Kdyby bylo možné  problémy řešit jinak, jistě by se tak už stalo v minulosti. Současnou situaci vnímáme jako krajní a vyhrocenou, a to především proto, že se nepodařilo najít způsob, jakým by se místostarosta Radek Mazáč vyvázal z pochybností a obvinění, kterým čelí ([více například zde](https://blanensky.denik.cz/zpravy_region/krach-boskovicke-koalice-ano-odstoupilo-20210323.html){:target="_blank"}).

**Pokud bychom byli osloveni pro účast v nově vznikající koalici, budeme se řídit těmito body:**

- Nebudeme se podílet na fungování koalice za přítomnosti Radka Mazáče ve funkci místostarosty. V chování a přístupu pana místostarosty dlouhodobě spatřujeme problém, a pokud už dochází k personálním změnám v koalici, je pro nás jednoznačnou prioritou, aby ve svojí funkci radního nesetrval.

- Pokud by vznikala koalice bez přítomnosti Sportovců, bude pro naši případnou účast v koalici prioritou programová shoda stran uzavírajících koaliční smlouvu. Tyto strany by měly být schopné jednoznačně formulovat své priority a cíle do zbytku volebního období, v nich najít shodu, veřejně a řádně je prezentovat veřejnosti a do konce volebního období je naplnit. 

- Pokud bude uzavřena koalice za přítomnosti Sportovců, případně pokud by se jiné koalici nepodařilo dosáhnout konsensu (bod 2), preferujeme zbytek volebního období strávit vytrvalou prací v opozici. 

Mrzí nás, že situace musela zajít takto daleko a doufáme, že se brzy podaří situaci zklidnit a diskusi vést konstruktivněji. 

Držíme kurz, držte palce!

**[Radek Šamšula](https://jihomoravsky.pirati.cz/lide/radek-samsula/){:target="_blank"}**

**[Kristýna Znamenáčková](https://jihomoravsky.pirati.cz/lide/kristyna-znamenackova/){:target="_blank"}**

**[Jan Nádvorník](https://jihomoravsky.pirati.cz/lide/jan-nadvornik/){:target="_blank"}**
