---
#název souboru: 2021-08-19-ochrana-retezcu-kyberbezpecnost.md
### Povinné položky ###

category: CLANKY   # nešahat!
title: "Komentář Michala Marciniszyna: Ochranu dodavatelských řetězců musíme brát vážně"
date: 2021-08-19   # formát YYYY-MM-DD
author: Michal Marciniszyn
tags: kyberbezpečnost komentář Michal-Marciniszyn # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
authorId: michal.marciniszyn # ve formátu jmeno.prijmeni - prolinkování s profilem přes uid
image: posts/michalkomentjpg.jpg # obrázek ideálně 420x677px minifikovaný přes https://tinypng.com/
#description: V poslední době jsme byli svědky dvou mimořádně velkých útoků na dodavatelský řetězec. Koncem loňského roku se objevil útok Sunburst cílící na rodinu produktů Orion firmy Solarwinds. V červenci se pak jednalo o útok REvil, jenž napadl produkt VSA firmy Kaseya. Pirátský expert na kyberbezpečnost a kandidát do Poslanecké sněmovny Michal Marciniszyn se proto rozhodl napsat krátký komentář o závažnosti této situace. 

---
V poslední době jsme byli svědky dvou mimořádně velkých útoků na dodavatelský řetězec. Koncem loňského roku se objevil útok Sunburst cílící na rodinu produktů Orion firmy Solarwinds. V červenci se pak jednalo o útok REvil, jenž napadl produkt VSA firmy Kaseya. Pirátský expert na kyberbezpečnost a kandidát do Poslanecké sněmovny Michal Marciniszyn se proto rozhodl napsat krátký komentář o závažnosti této situace. 

Útok na dodavatelský řetězec je akce, při níž necílíte na svou oběť přímo, ale využijete k útoku produkt třetí strany, který vámi zamýšlená oběť užívá. Samotný dodavatel pak nemusí být napadením vůbec postižen. Tyto útoky odhalují velkou nezralost celého IT odvětví, kdy lze říct, že absence standardů a certifikací ohrožuje každého z nás. Jde totiž o jedny z největších událostí v oblasti kyberbezpečnosti za celou dobu existence virtuálního světa počítačů.

V případě Sunburstu šlo o proniknutí dovnitř společnosti Solarwinds a následnou instalaci vlastního kódu za účelem útoku na infrastrukturu zákazníků. V průběhu činnosti nikdy nebylo požadováno žádné výkupné. Tento fakt velmi silně naznačuje, že se jednalo o státního aktéra, pravděpodobně o některou z ruských výzvědných služeb. Oproti tomu útočníci na REvil využili zranitelnost v produktu VSA, jehož produkt je používán menšími IT firmami ke správě a dohledu infrastruktury svých zákazníků. Jednání aktéra v tomto případě naznačuje spíše kyberzločin, než koordinovanou činnost státních složek. Důvodem pro toto tvrzení je zašifrování disků u zákazníků a žádost o výkupné.

Co mají oba útoky společné, je demonstrace nezralosti celého odvětví. Věřím, že každý z čtenářů se již někdy setkal s nutností odsouhlasit licenční ujednání softwarového produktu. Obvykle se v něm dočtete, že výrobce není odpovědný za nic, či skoro vůbec za nic. To je nutné změnit. V dnešním světě navíc kvůli kyberútokům přicházíme o obrovské peníze. Někdy ovšem kyberútoky zaviní i o ohrožení životů. 

Dalším problémem je neexistence důvěryhodných certifikací software. Zatímco většina inženýrských výrobků musí odpovídat homologaci a základním požadavkům na bezpečnost, u software je situace kontroly kvality od nezávislého arbitra tristní. Zákazníci jsou nuceni kupovat zajíce v pytli a mnohdy opravdu neví, zda je software bezpečný a co všechno dělá. 

Naštěstí se blýská na lepší časy. V EU běží diskuze, jež by měla vést k základní bezpečnostní certifikaci software a hardware užívaného v kritické infrastruktuře. Bohužel, pro běžné zákazníky se tím zatím tolik nemění a budeme si muset počkat, než IT odvětví dospěje. Pro nastavení rozumných certifikací, jež ochrání právě nás, zákazníky, je však nutné společné úsilí legislativců a firem. 

Česká republika disponuje skvělými IT odborníky, ale stát v digitalizaci, bezpečnosti a prevenci na síti zcela zaostává. Mnozí občané se tak nevědomě dostávají do kybernetických rizik. Za svůj hlavní cíl v Poslanecké sněmovně považuji právě zvýšení kybernetické bezpečnosti státu, občanů a firem. V současné době spolupracuji s pirátskou europoslankyní Markétou Gregorovou. Ta je zpravodajkou nové směrnice o kyberbezpečnosti EU. Začínáme tak koordinované úsilí legislativců a pomyslný „ručník” je teď na straně firem. 

[Michal Marciniszyn](https://jihomoravsky.pirati.cz/lide/michal-marciniszyn/){:target="_blank"}
