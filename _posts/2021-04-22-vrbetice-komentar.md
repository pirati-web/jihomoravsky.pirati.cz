---
#název souboru: 2021-04-22-vrbetice-komentar.md
### Povinné položky ###

category: CLANKY   # nešahat!
title: Komentář: Vrbětice a kyberbezpečnost
date: 2021-04-22   # formát YYYY-MM-DD
author: Krajský MO
tags: Vrbětice GRU kyberbezpečnost Michal-Marciniszyn # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/gru.jpg # obrázek ideálně 420x677px minifikovaný přes https://tinypng.com/
#description: Informace o zapojení GRU do výbuchu muničního skladu ve Vrběticích jsou velmi závažné a znepokojující. Od nástupu Vladimíra Putina k moci vidíme stále častější využívání metod hybridní války Ruskem. U nás se jedná především o podporu fake news, lépe možná říct fake news servers. Velmi často se také zmiňuje ruská stopa v kyberútocích. 

---
Informace o zapojení GRU do výbuchu muničního skladu ve Vrběticích jsou velmi závažné a znepokojující. Od nástupu Vladimíra Putina k moci vidíme stále častější využívání metod hybridní války Ruskem. U nás se jedná především o podporu fake news, lépe možná říct fake news servers. Velmi často se také zmiňuje ruská stopa v kyberútocích. 

V kybersvětě je často těžké přesně určit původce útoku. Existuje však kategorie útoků tak sofistikovaných, že jediný, kdo je schopen je uskutečnit, jsou státy a jimi podporované skupiny. Nazývají se Advanced Persistent Threats (APT, pokročilé trvající hrozby). Učebnicovými příklady takýchto APT je ruský pokus o ovlivnění amerických voleb nebo ruský útok na společnost Solarwinds.

Vrbětice nám ukázaly, že Putinův autoritativní režim se nezastaví před ničím. Je třeba důsledně zohledňovat otázky národní bezpečnosti u strategických nákupů a projektů. 

Myslím tím nejen tolikrát zmiňovaný tendr na Dukovany II, ale i nákupy IT systémů pro kritickou infrastrukturu států a jiných organizací spadajících pod krizový zákon nebo zákon o kybernetické bezpečnosti. Jak silný je vliv Ruska a Číny se ukázalo při odchodu šéfa NÚKIBu Dušana Navrátila, které přišlo po vydání varování před užíváním produktů firmy Huawei. Rád bych připomněl, že firma Huawei byla založena armádními důstojníky čínské armády. Vrbětice by pro nás měly být mementem, že geopolitická bezpečnost musí být základní podmínkou v účasti na tendrech do kritických systémů.


Jako piráti často voláme po důsledném zvažování bezpečnostních rizik spojených se strategickými nákupy. Oblast kyberbezpečnosti považuji za velmi důležitou. Je to také mé hlavní téma, se kterým kandiduji do Poslanecké sněmovny. Budu se zasazovat o robustní a bezpečnou IT infrastrukturu schopnou odolávat hrozbám jiných státních aktérů. Především v situacích, kdy se jedná o kritické systémy, bez nichž náš stát není schopen plnohodnotně fungovat. Věřím, že společně máme šanci vytvořit bezpečné prostředí pro naše občany i v kyberprostoru. 

Michal Marciniszyn
