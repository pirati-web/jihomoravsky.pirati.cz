---
#název souboru: 2020-11-22-ceho-jsme-dosahli-mmb-dva-roky.md
### Povinné položky ###

category: CLANKY   # nešahat!
title: "Dva roky na Magistrátu: Čeho jsme dosáhli?"
date: 2020-11-22   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/2roky_web.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Možná se to nezdá, ale už to je dva roky, co se Piráti stali součástí vládnoucí koalice na brněnském magistrátu. Rádi bychom vám proto představili souhrn toho, co jsme za tu dobu zvládli, co se stihlo, jak plníme náš program a co děláme i nad jeho rámec. Zároveň vám tímto chceme poděkovat za podporu, kterou jste nám vyjádřili a stále vyjadřujete. Velmi si jí vážíme. Všem patří obrovské díky. 

**Co je tedy hotové?** 

Cestování
- Z našeho programu jsme prosadili každoroční vyčlenění 10 milionů korun na cykloopatření. Nad jeho rámec jsme pak [prosadili obnovení činnosti technické a koncepční cykloskupiny](https://www.tmapy.cz/cykloopatreni-brno){:target="_blank"}.
- V době výluky na Hlavním nádraží jsme pro lepší komfort cestujících zřídili dočasnou čekárnu na Dolním nádraží. [Té jsme navíc využili jako prostor k propagaci začínajících lokálních značek] (https://www.brno.cz/brno-aktualne/co-se-deje-v-brne/a/na-dolnim-nadrazi-otevrela-cekarna/){:target="_blank"}. 
- Opravili jsme systém rezidentního parkování. [V necentrálních částech města se  díky tomu reguluje jen v noci](https://www.brno.cz/brno-aktualne/co-se-deje-v-brne/a/rezidentni-parkovani-se-od-podzimu-zjednodusi-a-zlevni/){:target="_blank"}. 
- Také jsme se podíleli na [zavedení možnosti platby kartou v MHD Pípni a jeď](https://brnenska.drbna.cz/zpravy/doprava/17833-pipni-a-jed-dopravni-podnik-zavadi-platby-jizdenek-bezkontaktne.html){:target="_blank"}. 

Kultura, sport a volný čas
- Na 35 milionů korun se zvýší podpora pro kulturu nezřizovanou městem. Navíc jsme vytvořili speciální dotační titul, který jednotlivcům a malým institucím v kultuře pomůže překonávat následky pandemie. Velkým kulturním institucím jsme zajistili individuální pomoc. 
- Podařilo se nám [opravit legendární kino ART](https://brnensky.denik.cz/kultura_region/kino-art-se-po-dvou-letech-oprav-vrati-na-scenu-20190712.html){:target="_blank"} a [dokončili jsme také rekonstrukci Janáčkova divadla](https://www.brno.cz/brno-aktualne/co-se-deje-v-brne/a/posledni-delnici-jsou-pryc-rekonstrukce-janackova-divadla-je-hotova/){:target="_blank"}. 
- Od ministerstva obrany jsme zdarma získali pozemek za Anthroposem (ušetřili jsme tak 35 milionů), [kde do konce funkčního období vybudujeme kulturní a sportovní areál](https://www.brno.cz/brno-aktualne/tiskovy-servis/tiskove-zpravy/a/mesto-po-mnohaletem-usili-prevzalo-vojensky-areal-v-pisarkach-sportovne-rekreacni-areal-se-zacne-pr/){:target="_blank"}. 
- Získali jsme pro Hvězdárnu severní observatoř, kterou dříve vlastnila Masarykova univerzita. 

Úřady a transparentnost 
- V souvislosti s pandemií jsme také prosadili změny jednacích řádů. Nejdříve bylo umožněno online jednání brněnské rady a následně i zastupitelstva. [Zastupitelstvu jsme zajistili i kompletní technické řešení pro společné hlasování fyzicky a distančně se účastnících zastupitelů](https://www.facebook.com/CPS.JMK/posts/10157840423536589){:target="_blank"}. 
- Zaměřili jsme se také na zvýšení transparentnosti a na digitalizaci. Zelektronizovali jsme jednání Rady a Zastupitelstva, čímž ušetříme miliony listů papírů ročně. 
- Prosadili jsme povinnost otevřených výběrových řízení při výběru dodavatele veřejných zakázek malého rozsahu. U nich to výslovně neukládá zákon, ale zvyšovat transparentnost chceme všude. [Rozšířili jsme tak i povinnost zveřejňovat smlouvy a objednávky i tam, kde to zákon výslovně nenařizuje](https://www.brno.cz/brno-aktualne/tiskovy-servis/tiskove-zpravy/a/nova-metodika-zadavani-verejnych-zakazek-zavadi-povinnost-pruzkumu-trhu/){:target="_blank"}. 
- Nad rámec programu se nám povedlo vytvořit městský dotační portál dotace.brno.cz. Umožnili jsme tak [transparentní přehled o příjemcích dotací i hodnotitelích](https://www.brno.cz/brno-aktualne/tiskovy-servis/tiskove-zpravy/a/nova-aplikace-prehledne-ukaze-udelene-dotace-v-kulture/){:target="_blank"}.

Budování vstřícnějšího města
- Po 11 letech [jsme našli cestu ke smírnému vyřešení sporu o Jaselská kasárna s firmou Kliminvest](https://www.brno.cz/brno-aktualne/tiskovy-servis/tiskove-zpravy/a/mesto-po-letech-vyresilo-situaci-kolem-jaselskych-kasaren/){:target="_blank"}. 
- Zarazili jsme pokus o privatizace secesního skvostu Tivoli na Konečného náměstí. Propojili jsme zahrady vily Tugendhat a Löw-Beer a umožnili tím společné prohlídky obou vil. 
- Také se nám podařilo zapsat město jako vlastníka podchodu pod Hlavním nádražím. [Teď už můžeme konečně připravit revitalizace celého prostoru](https://brnenska.drbna.cz/zpravy/spolecnost/18012-podchod-pod-hlavnim-nadrazim-nove-patri-mestu.html). 
- Dokončili jsme plán na chytrou čtvrť Špitálka, kterou chceme vybudovat ve vysloužilé části areálu brněnských Tepláren. 
- Společně s JICem se nám také [podařilo otevřít první kreativní hub KUMST](https://www.facebook.com/CPS.JMK/posts/10157660588706589){:target="_blank"}. Podpořili jsme tak lidi v [kreativním průmyslu i nad rámec už tradičních kreativních voucherů](https://www.seznamzpravy.cz/clanek/brno-poskytne-ctyri-a-pul-milionu-na-kreativni-vouchery-118576){:target="_blank"}. 
- Zaměřili jsme se na rozvoj moderních veletrhů v Brně.
- Finančně podporujeme i program, který do Brna láká talentované studenty ke studiu a vědecké práci.  
- Kromě toho jsme také dokončili aktualizaci strategie města do roku 2050 a vytvořili jsme řídící strukturu její implementace.
- Úspěšně jsme dokončili 253 bezúplatných převodů pozemků ze státu na město, abychom je mohli dál smysluplně využít. 

Jsme velmi hrdí, že se nám podařilo narovnat i křivdu minulého režimu.   Ve prospěch dědiců jsme uznali, že komunisté neprávem zabavili majetek válečnému hrdinovi generálu Miloši Knorrovi. [Nemovitost se tak vrátila zpět do rodiny pana generála](https://brnensky.denik.cz/zpravy_region/obrazem-brno-vrati-cast-domu-valecneho-veterana-milose-knorra-jeho-manzelce-20190907.html){:target="_blank"}.

V neposlední řadě jsme dokončili 20 vítězných projektů z participativního rozpočtu a na dokončení dalších usilovně pracujeme. Jsme rádi, že se náš projekt ujal a [vy se tak můžete podílet na rozhodování o tom, kam bude město dávat peníze a tím tvořit budoucnost města](https://www.facebook.com/CPS.JMK/posts/10157848622716589){:target="_blank"}.  Prosadili jsme také zavedení [školního participativního rozpočtu pro všechny městem zřizované základní školy](https://damenavas.brno.cz/startuje-participativni-rozpocet-do-skol/){:target="_blank"}. 

To ale zdaleka není vše! Zajímá vás ještě více o naší práci? Transparence a otevřená komunikace je pro nás velice důležitá, proto si naši zastupitelé založili účty i na našem pirátském fóru, [kde si můžete přečíst příspěvky přímo od jednotlivých zastupitelů](https://forum.pirati.cz/viewtopic.php?f=748&p=729550#p729550){:target="_blank"}. 

Věříme, že vás tento výčet naší dosavadní práce na Magistrátu města Brna těší stejně jako nás. Naše funkční období vstupuje do své druhé poloviny, a tak je ještě spousta práce před námi. Doufáme, že toho stihneme co nejvíc a zlepšíme tak chod města. Přejeme si, aby se v Brně žilo co nejlépe a uděláme proto vše, co bude v našich silách. Vzhůru do dalších dvou let!

