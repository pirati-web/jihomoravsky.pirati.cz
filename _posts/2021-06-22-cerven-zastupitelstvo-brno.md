---
#název souboru: 2021-06-22-cerven-zastupitelstvo-brno.md
### Povinné položky ###

category: CLANKY   # nešahat!
title: Brněnské zastupitelstvo schválilo participativní rozpočet do škol, memorandum o nové hale a mnoho dalšího
date: 2021-06-22   # formát YYYY-MM-DD
author: Krajský MO
tags: zastupitelstvo Brno Tomáš-Koláčný participace Marek-Fišer kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/foto0.jpg # obrázek ideálně 420x677px minifikovaný přes https://tinypng.com/
#description: Poslední dny Brno sužují úmorná vedra, naši zastupitelé však s chladnou hlavou stále pokračují ve své práci. Uplynulý týden se nesl ve znamení velkých projektů a podpory našich nejmenších. Pojďte se podívat na to, co se nám podařilo prosadit na dnešním Zastupitelstvu města Brna.

---
**Poslední dny Brno sužují úmorná vedra, naši zastupitelé však s chladnou hlavou stále pokračují ve své práci. Uplynulý týden se nesl ve znamení velkých projektů a podpory našich nejmenších. Pojďte se podívat na to, co se nám podařilo prosadit na dnešním Zastupitelstvu města Brna.** 

## Multifunkční hala dostala zelenou

Již včera jsme vás na [našich sociálních sítích](https://www.facebook.com/CPS.JMK/photos/a.436500366588/10158509691221589/){:target="_blank"} informovali, že nová multifunkční hala na brněnském výstavišti získala pravomocné územní rozhodnutí a stavební povolení. Práce na realizaci projektu výstavby multifunkční haly v Brně tak i nadále postupuje, a proto je nezbytné uzavřít memorandum o spolupráci také s Jihomoravským krajem. Ten v této souvislosti přislíbil finanční podporu v minimální výši 200 000 000 korun. 

Konkrétně se tedy jedná o spolupráci mezi Jihomoravským krajem, statutárním městem Brnem a obchodní společností ARENA BRNO, a.s. Ve zmiňovaném memorandu se uvedené strany zavazují ke spolupráci při přípravě, zajištění financí a realizaci samotného projektu. 

## Participace ve školách, aneb Dáme na vás, školy! 

Dnes jsme jednali také o poskytnutí příspěvků na realizaci projektu [„Participace ve školách“](https://skoly.damenavas.cz/){:target="_blank"} určeného pro základní školy, které o tento projekt projevily zájem. Do připravovaného 2. ročníku projektu se chce zapojit celkem 32 brněnských základních škol. Každá škola obdrží 40 000 Kč, z toho 5 000 Kč bude využito jako odměna školním koordinátorům, kteří komunikují s úřadem, dalších 35 000 Kč se použije na vlastní realizaci vítězného projektu.

*„Děti se díky tomuto projektu mohou aktivně zapojit do rozhodování o tom, jak bude vypadat jejich školní prostředí. Naučí se tak lepší komunikaci, vyhledávání faktů a také smysluplné argumentaci. V rámci kolektivu tak mohou spolupracovat a plánovat, zároveň se také naučí, jak přesvědčivě prezentovat své projekty a získat tak co nejvíce hlasů právě pro ten jejich,”* říká náš náměstek pro oblast participace [Tomáš Koláčny](https://jihomoravsky.pirati.cz/lide/tomas-kolacny/){:target="_blank"}.

A pro co hlasovali školáci v prvním ročníku? Mezi úspěšné projekty se zařadily lavičky na chodbu, školní atrium, měkké podsedáky pro každého, sedací vaky, vybavení do tělocvičny, notebooky, 3D tiskárna, vytvoření ptačího centra nebo venkovní učebny. Děti mají jasno!

## Ambasáda nezávislé běloruské kultury v Brně

Magistrát města Brna prodlužuje fungování Ambasády nezávislé běloruské kultury. Ambasáda se otevřela již minulý rok u příležitosti připomenutí 17. listopadu 1989. V době od listopadu 2020 do června 2021 zorganizovala množství akcí, realizovala řadu projektů a mnoho dalších připravuje.  Letos uspořádá debatu s účastí několika českých a běloruských osobností o Bělorusku, prezentaci běloruských autorů v Brně a bude se účastnit Noci literatury 2021. 

*„V srpnu minulého roku jsme byli první město v ČR, které symbolicky podpořilo běloruskou opozici vyvěšením historické vlajky Běloruska, následně jsme otevřeli Ambasádu nezávislé běloruské kultury. Vnímáme její velký přínos a podporu pro Bělorusy, jejichž situace v zemi se bohužel stále zhoršuje. Proto jsme se rozhodli její fungování finančně podpořit i pro druhé pololetí. K činnosti Ambasády nezávislé běloruské kultury se pozitivně vyjádřila řada institucí od Ministerstva kultury, Ústavní soud až po organizaci Člověk v tísni. Podobný ohlas tato činnost vzbudila i mezi běloruskými umělci. Hmatatelné pokračování našeho stanoviska považujeme za důležitou součást opory pro demokratickou opozici v Bělorusku. Její povzbuzení vnímáme jako naši morální povinnost,“* uzavřel předseda výboru pro národnostní menšiny [Marek Fišer](https://jihomoravsky.pirati.cz/lide/marek-fiser/){:target="_blank"}.

