---
#název souboru: 2020-09-11-volicske-prukazy-krajske-volby.md
### Povinné položky ###

category: CLANKY   # nešahat!
title: Volby se blíží a Piráti opět pomáhají s voličskými průkazy
date: 2020-09-11   # formát YYYY-MM-DD
author: Krajský MO
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/volbyinfo-uvod.png # obrázek ideálně 420x677px minifikovaný přes https://tinypng.com/
description: Proč a jak volit? Kdo může volit, co je to ten voličský průkaz a jak ho získáte?

---

*„To už jsou zase volby?“*

Je to tak! Na začátku října, konkrétně v pátek 2. a sobotu 3.10., se jde opět k urnám. Tentokrát se obměňují krajská zastupitelstva – [a také třetina Senátu](https://www.kaderavek.cz/){:target="_blank"} a Piráti mají ambiciózní, avšak splnitelný cíl – mít alespoň 100 krajských zastupitelů po celé zemi. A pomoct nám s tím můžete i vy.

**Běžte prosím k volbám. Máme šanci změnit budoucnost.**

<ins>Jak a proč vlastně volit?</ins>

Volby do krajských Zastupitelstev jsou důležité. I tak k nim ale chodí málo lidí. Přitom to není vůbec složité a můžete ovlivnit spoustu věcí – dopravu, střední školství, krajské zdravotnictví či sociální služby. 

**KDO MŮŽE VOLIT?**

- Abyste mohli volit, musí vám být nejpozději 3. 10. 2020 osmnáct let.
- Volit můžete pouze v kraji, ve kterém máte trvalé bydliště.
- Letos je výjimečná situace, volit se dá i ve chvíli, kdy budete v karanténě. Na webu [Ministerstva vnitra najdete podrobné informace](https://www.mvcr.cz/clanek/hlasovani-z-auta-v-zarizeni-socialnich-sluzeb-a-do-prenosne-schranky-vnitro-naslo-shodu-pro-hlasovani-lidi-v-karantene.aspx){:target="_blank"}.

**JAK VOLIT?**

- Volební lístky dostanete do svých schránek v místě vašeho trvalého bydliště. Tam také půjdete volit. Pokud sadu volebních lístků neobdržíte poštou, můžete si ji vyžádat přímo ve volební místnosti.
- Potřebovat budete platný doklad totožnosti (např. občanský průkaz, cestovní pas).
- Po příchodu do volební místnosti (nezapomeňte letos na roušku) a ověření totožnosti obdržíte úřední obálku. Volební lístek upravíte za plentou – rozdávat můžete až 4 preferenční hlasy, případně vložíte pouze lístek s vámi vybranou stranou – my máme v Jihomoravském kraji číslo 19, vložíte do obálky a vhodíte do urny. A máte odvoleno!

**KDY SE VOLÍ?**

Letos je to tedy první říjnový víkend, a to v pátek 2. října od 14 do 22 hodin, v sobotu 3. října pak od 8 do 14 hodin.

**JAK SI VYŘÍDIT VOLIČSKÝ PRŮKAZ?**

Nejprve je třeba podat žádost na obecním úřadě, kde máte hlášené trvalé bydliště. Učinit tak můžete 4 způsoby:
- Osobně – stihnout to musíte do konce září 2020, ale raději s tím neotálejte, i s ohledem na omezené úřední hodiny v obcích.
- Poštou – žádost s úředně ověřeným podpisem musí na úřad dorazit nejpozději 7 dnů před volbami. Posílejte je ideálně do 23. září 2020.
- Přes datovou schránku – s žádostí také neotálejte a ideálně to stihněte do 22. září 2020.

Úřad vám váš voličský průkaz doručí buď poštou, nebo si jej můžete vyzvednout osobně. Vyzvednout nebo převzít jej může také osoba s plnou mocí. 
Pak už můžete směle volit! S sebou tedy potřebujete doklad totožnosti a samozřejmě váš voličský průkaz. Nezapomeňte, že voličský průkaz platí pouze na jedny volby! 

**Chcete jít k volbám v Brně, protože tu žijete, ale trvalé bydliště máte v jiné obci či městě v Jihomoravském kraji? Přijďte si za námi vyřídit žádost o voličský průkaz (tady bude link na FB událost). Zdarma vám dáme formulář, ověříme podpis a poradíme, co a jak dál.**
