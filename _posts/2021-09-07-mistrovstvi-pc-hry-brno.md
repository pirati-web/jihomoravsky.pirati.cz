---
#název souboru: 2021-09-07-mistrovstvi-pc-hry-brno.md
### Povinné položky ###

category: CLANKY   # nešahat!
title: Brno na špici v počítačových hrách! Podpoříme mistrovství ČR v Brně. 
date: 2021-09-07   # formát YYYY-MM-DD
author: Krajský MO
tags: pc-hry pirati digitalizace Brno Tomáš-Koláčný Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/pchry.png # obrázek ideálně 420x677px minifikovaný přes https://tinypng.com/
#description: Počítačové hry stále více získávají na oblibě a nejedná se jen o pouhý koníček  dětí a dospívajících. Z esportu se dokonce stává disciplína, která se možná v blízké budoucnosti objeví i na olympiádě. Již dnes se ve hraní počítačových her pořádají soutěže a už v listopadu může Brno opět hostit největší esportovou soutěž v České republice. Herní týmy a hráči se zde utkají o titul Mistra ČR v rámci sportovního veletrhu Life!.

---
**Počítačové hry stále více získávají na oblibě a nejedná se jen o pouhý koníček  dětí a dospívajících. Z esportu se dokonce stává disciplína, která se možná v blízké budoucnosti objeví i na olympiádě. Již dnes se ve hraní počítačových her pořádají soutěže a už v listopadu může Brno opět hostit největší esportovou soutěž v České republice. Herní týmy a hráči se zde utkají o titul Mistra ČR v rámci sportovního veletrhu Life!.**

Jako Piráti chceme jednoznačně esport podpořit, vidíme v něm velký potenciál a  budoucnost. I díky konání této soutěže v Brně se může jihomoravská metropole do budoucna stát jednou ze základen moderního sportu. To pro město znamená nejen vyšší zájem z řad fanoušků esportu ale i z řad investorů. Už dávno totiž neplatí, že hraní her je pouhá výplň volného času a čas konzumující zábava dětí a mládeže.

> „Kreativní průmysly se v průběhu času stávají součástí našeho každodenního života. Konkrétně pro Brno je charakteristický právě průmysl videoherní, který zde má bohatou tradici, díky níž se tu od roku 2015 koná Mistrovství ČR ve videohrách. Protože jde o nejrychleji rostoucí průmyslové odvětví na světě, ve kterém vidíme velký potenciál do budoucna, chceme rozvoj videoherního průmyslu v regionu systematicky podporovat. Když nás tedy pořadatel mistrovství požádal o pomoc s financováním letošního ročníku, neváhali jsme. Bylo by mimořádně nešťastné, kdyby Brno o tuto významnou herní událost, která je navíc v běžných letech plně ekonomicky soběstačná, přišlo jen kvůli výpadku vystavovatelů na veletrhu Life!, v jehož rámci se šampionát pravidelně koná,“ vysvětlil náš pirátský náměstek [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
> 

Podobná mistrovství esportu sledují stovky tisíc diváků a hráči se stávají uznávanými profesionály ve svém oboru. Že není esport brán na lehkou váhu ostatně ukázal i Mezinárodní olympijský výbor. V letošním roce byl uspořádán turnaj Olympic Virtual Series, který sestával z pěti sportovních simulací a je možné, že se esportu dočkáme také jako oficiální olympijské disciplíny.

