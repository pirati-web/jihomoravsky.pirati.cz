---
#název souboru: 2021-12-14-Petr-Kunc-do-senatu-v-Brno-mesto.md
### Povinné položky ###

category: CLANKY   # nešahat!
title: V senátním obvodu č. 58 Brno-město bude za Piráty kandidovat Petr Kunc
date: 2021-12-14   # formát YYYY-MM-DD
author: Krajský MO
tags: Petr-Kunc senátní-volby Brno-město kandidát # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/PK.jpg # obrázek ideálně 420x677px minifikovaný přes https://tinypng.com/
#description: Jihomoravští Piráti na svém fóru v pondělí rozhodli o kandidátech do nadcházejících senátních voleb v roce 2022. V obvodě č. 58 Brno-město bude kandidovat Petr Kunc. 

---

**Jihomoravští Piráti na svém fóru v pondělí rozhodli o kandidátech do nadcházejících senátních voleb v roce 2022. V obvodě č. 58 Brno-město bude kandidovat Petr Kunc.** 

Stavební inženýr Petr Kunc se od ukončení vzdělání na VUT FAST v Brně věnuje podnikání v oblasti zpracování projektů a provádění staveb a má za sebou desítky realizací. Současně se dlouhodobě zajímá o otázky dopravy, územního plánování, bydlení a životního prostředí. 

Politice se věnuje od roku 2006, kdy s Petičním výborem bojoval za zachování ZŠ Kamenačky. Až do roku 2014 kandidoval na formálních místech a politiku řešil ve svém volném čase. Ve stejném roce se stal místostarostou městské části Brno-Židenice, od roku 2018 pak statutárním místostarostou. 

V rámci výkonu své funkce realizoval desítky projektů, uspořádal desítky veřejných debat, pravidelně komunikuje a informuje občany prostřednictvím sociálních sítí. V letech 2016-2020 působil jako zastupitel Jihomoravského kraje a předseda zastupitelského klubu. 

Intenzivně se zabývá i děním v sousedních městských částech, které jsou mimo jiné právě volebním okrskem pro senátní obvod č. 58. Ve funkci senátora se chce mimo jiné věnovat problematice zápachu z provozu těžkého průmyslu v lokalitě slévárny Heunisch. Její provoz obtěžuje tisíce lidí v obytných domech, avšak současná legislativa tento problém není schopna řešit. K celé problematice založil i Facebookovou skupinu, ve které jsou příspěvky stovek lidí, řeší postup s KHS JMK, občanskou iniciativou a vedením slévárny. Zákonné limity pro látky obtěžující zápachem však stanoveny nejsou, a proto není slévárna povinna tento problém řešit. Proto bude prostřednictvím svého mandátu iniciovat změnu legislativy v oblasti limitů koncentrace zapáchajících látek z provozů.

Podobných témat je však více, není to tedy jen jedna oblast, ve které by chtěl obyvatelům pomoci chránit jejich práva a zájmy. Klíčovým tématem dnešní doby je dostupnost bydlení a doprava, což jsou témata, které odpovídají jeho profesi.

V současné době není členem žádné politické strany ani hnutí, kandidovat bude s podporou jihomoravských Pirátů. Hlavním důvodem je fakt, že Pirátská strana nejlépe rezonuje s jeho liberálním politickým směrem a na obsazení jejich pracovních pozic vypisuje veřejná výběrová řízení. 

Ing. Petr Kunc (43 let) je ženatý, má dvě děti a psa. Ve volném čase se věnuje cyklistice, turistice a historii Židenic. 

>*„Děkuji za možnost se zúčastnit primárních voleb pro volby do Senátu a také velmi děkuji za podporu, kterou jsem dostal. Chci se v rámci výkonu mandátu věnovat lokálním tématům, která jsou obyvatele této části Brna klíčové, ať už je to ochrana životního prostředí nebo podpora rozvoje bydlení a veřejné dopravy,"* uzavřel Petr Kunc.
>
