---
#název souboru: 2022-01-19-primarky-marek-lahoda.md
### Povinné položky ###

category: CLANKY   # nešahat!
title: Lídrem brněnských Pirátů do komunálních voleb se stal Marek Lahoda! 
date: 2022-01-19  # formát YYYY-MM-DD
author: Krajský MO
tags: Marek-Lahoda primární-volby Brněnský-magistrát kandidát-na-primátora doprava životní-prostředí urbanismus # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/ML.jpg # obrázek ideálně 420x677px minifikovaný přes https://tinypng.com/
#description: Po čtyřech dnech hlasování v primárních volbách Piráti znají svou jedničku do podzimních komunálních voleb v Brně. Novým lídrem kandidátky byl zvolen pirátský expert na dopravu a životní prostředí Marek Lahoda. 

---

**Po čtyřech dnech hlasování v primárních volbách Piráti znají svou jedničku do podzimních komunálních voleb v Brně. Novým lídrem kandidátky byl zvolen pirátský expert na dopravu a životní prostředí Marek Lahoda.**

[Marek Lahoda](https://jihomoravsky.pirati.cz/lide/marek-lahoda/){:target="_blank"} vystudoval obor Fyzická geografie na Geografickém ústavu Přírodovědecké fakulty Masarykovy univerzity. V profesním životě se zaměřuje na analýzu dat, klimatologii, dopravu a urbanismus. Rok pracoval pro Česko v datech, byl u zrodu projektu Fakta o klimatu, v roce 2019 se účastnil české expedice na Antarktidu a nyní působí již čtyři roky v CzechGlobe (Ústav výzkumu globální změny Akademie věd ČR). 

Od roku 2013 byl 7 let členem spolku Brno na kole, několik let působil i v jeho čele. V komunálních volbách 2018 byl zvolen zastupitelem za Piráty v MČ Královo Pole a stal se také místopředsedou Komise dopravní Rady města Brna. Od dubna 2021 řeší za Piráty dopravu v Brně z pozice člena představenstva městské společnosti Brněnské komunikace. Mezi jeho politické priority patří: udržitelná doprava, kvalitní veřejný prostor, životní prostředí a rozhodování na základě dat.

>*„Mám velkou radost a je mi ctí stát se lídrem brněnských Pirátů do letošních komunálních voleb. Cítím ohromnou odpovědnost za prosazování Pirátských myšlenek. Vážím si toho, že se členská základna rozhodla podpořit mé priority participace, hospodárnosti a udržitelné dopravy. Nyní před námi stojí úkol přesvědčit naše občany, že společně můžeme udělat z Brna metropoli světového formátu,”* řekl po zvolení [Marek Lahoda](https://jihomoravsky.pirati.cz/lide/marek-lahoda/){:target="_blank"}.
>

Současný náměstek primátorky pro oblast majetku, kultury, participace a IT [Tomáš Koláčný](https://jihomoravsky.pirati.cz/lide/tomas-kolacny/){:target="_blank"} tak po osmi letech končí v čele Pirátské kandidátky na Magistrát města Brna. *„Gratuluji Markovi ke zvolení lídrem pirátské kandidátky, přeji mu hodně sil v kampani a především po volbách při prosazování Pirátského programu,”* uzavřel Koláčný. 

Kontaktní údaje Marka Lahody
Mail: [marek.lahoda@pirati.cz](url)
Mob.: +420 732 732 490
Facebook: [https://www.facebook.com/LahodaMarek/](url)
Twitter: [https://twitter.com/MarekLahoda](url) 
