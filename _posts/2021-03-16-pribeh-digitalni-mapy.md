---
#název souboru: 2021-03-16-pribeh-digitalni-mapy.md
### Povinné položky ###

category: CLANKY   # nešahat!
title: Příběh Digitální mapy Brna
date: 2021-03-16   # formát YYYY-MM-DD
author: Krajský MO
tags: transparence Brno digitalizace otevřená_data mapy # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/digitalni_mapa.png # obrázek ideálně 420x677px minifikovaný přes https://tinypng.com/
#description: Mít kdykoliv a bez omezení k dispozici soubor velmi podrobných map města už není jen výsadou expertů a firem. Digitální mapu Brna využijí jak odborníci, tak i laici. Nově je dostupná i aplikace “Příběh Digitální mapy Brna”, která vysvětluje, jak celý projekt vznikl a co všechno v něm lze najít

---
**Mít kdykoliv a bez omezení k dispozici soubor velmi podrobných map města už není jen výsadou expertů a firem. Digitální mapu Brna využijí jak odborníci, tak i laici. Nově je dostupná i aplikace “Příběh Digitální mapy Brna”, která vysvětluje, jak celý projekt vznikl a co všechno v něm lze najít.**

Město Brno začalo s digitalizací map v průběhu 70. let 20. století. V té době pracovalo na budování číselné datové báze (nelze si tak představovat vykreslené mapy jak máme dnes). Současná Digitální mapa Brna se začala tvořit na přelomu 80. a 90. let. V Brně má tak tvorba dat tohoto typu dlouhou tradici. Na současné Digitální mapě se podíleli pracovníci GIS [Odboru městské informatiky MMB](https://www.brno.cz/brno-aktualne/tiskovy-servis/tiskove-zpravy/a/digitalni-mapa-brna-poslouzi-treba-pri-planovani-staveb-od-rodinneho-domu-po-tramvajovou-trat/){:target="_blank"}, kteří mapu taktéž stále aktualizují a vylepšují. Ročně se do ní zapracuje skoro tisíc geodetických zaměření. 

Mapa byla dříve dostupná pouze odborníkům. To se však změnilo a od roku 2020 je volně přístupná pro všechny na portálu [data.brno.cz](https://data.brno.cz/){:target="_blank"}. Nová aplikace, která práci s mapami usnadňuje, je pak dostupná na [webu](https://storymaps.arcgis.com/collections/682ccafd2cf84d739c90b880b861aefc){:target="_blank"}. V aplikaci najdete informace o celém systému i základních datových sadách. Je zde také malý exkurz do historie, popis organizačních souvislostí a použitých technologií. Pokud se v mapách tak úplně nevyznáte, aplikace vám mimo jiné pomůže i s tímto, a to prostřednictvím storymapy. Skrze aplikaci je také možné sdělovat připomínky a hlásit nesrovnalosti, což pomůže k udržování aktuálního stavu map. 

*„Nechceme tato data tvořit pouze do šuplíku nebo pro interní potřebu. Je důležité, aby je co nejvíce využívala odborná i laická veřejnost. Z odborníků jsou to zejména správci inženýrských sítí, projektanti, geodeti, architekti nebo studenti. Nad jednotným polohopisným podkladem se zobrazují data inženýrských sítí, do něj se navrhují a projektují nové budovy či dopravní stavby nebo studenti, kteří mohou data využívat pro své práce. Zájem o tyto informace mají i soukromí stavebníci, kteří potřebují aktuální stav polohopisu a výškopisu například pro stavbu rodinného domu,“* popsal pirátský zastupitel pro oblast informačních technologií [Ondřej Kotas](https://jihomoravsky.pirati.cz/lide/ondrej-kotas/){:target="_blank"}

Jsme rádi, že je Brno zase o trochu blíž k otevřenosti, transparenci a digitalizaci! Zajímá vás, co všechno v oblasti digitalizace prosazujeme? Navštivte naše stránky, kde se dozvíte více o našem [dlouhodobém programu](https://www.pirati.cz/program/dlouhodoby/e-government/){:target="_blank"}.
