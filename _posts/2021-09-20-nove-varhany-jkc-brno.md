---
#název souboru: 2021-09-20-nove-varhany-jkc-brno.md
### Povinné položky ###

category: CLANKY   # nešahat!
title: Nové varhany pro Janáčkovo kulturní centrum. Přispět můžete i vy! 
date: 2021-09-20   # formát YYYY-MM-DD
author: Krajský MO
tags: Janáčkovo-kulturní-centrum JKC Brno Tomáš-Koláčný Marek-Fišer kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/varhany.jpg # obrázek ideálně 420x677px minifikovaný přes https://tinypng.com/
#description: Na budoucím Janáčkově kulturním centru se mohou aktivně  podílet sami Brňané. Město Brno vyhlásilo sbírku na nové varhany.
---
**Na budoucím Janáčkově kulturním centru se mohou aktivně  podílet sami Brňané. Město Brno vyhlásilo sbírku na nové varhany.** 

Vyhlášení veřejné sbírky schválili radní minulou středu. Samotná sbírka byla spuštěna v pátek 17. září při zahajovacím koncertu brněnské filharmonie. Na výběru těch pravých varhan si dá město záležet, bude na ně vypsána extra soutěž. 

> „Ve spolupráci s odborníky stanovíme, co varhany musejí splňovat, aby vyhovovaly po umělecké i technické stránce a aby také přesně odpovídaly kubatuře sálu. Po stanovení konkrétních požadavků oslovíme výrobce v Evropě i po celém světě a odborná komise vybere nejvhodnější nabídku. Bude se jednat o první nové koncertní varhany pro nový klasický koncertní sál v Česku po zhruba 100 letech, takže jejich výběru chceme opravdu věnovat maximální péči a důslednost,“ uvedl pirátský náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}. 
> 

Varhany budou pomyslnou třešničkou na dortu Janáčkova kulturního centra, které vyroste v srdci města na rohu ulice Besední a Veselé. Tato poloha přitom nebyla vybrána náhodou - budova bude symbolicky stát v blízkosti Moravské Galerie a Janáčkovy akademie múzických umění. Cestou do Janáčkova kulturního centra navíc budou návštěvníci procházet náměstím Ludvíka Kundery, což byl významný brněnský klavírista, muzikolog a první rektor JAMU.

Stavební povolení na projekt se již podařilo získat a k dispozici jsou i výsledky akustických měření. Pirátský radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"} na jejich základě míní, že akustické vlastnosti chystaného sálu by tak skutečně měly být bezchybné, a že v Brně bude koncertní sál s nejlepší akustikou v celé republice. Pokud při výběrovém řízení na zhotovitele nenastanou komplikace, bude stavba zahájena příští léto. 

Na varhany je možné přispět jakoukoliv částkou na transparentní účet **5200247/0100** nebo také QR platbou přímo přes webové stránky [https://www.varhanyprobrno.cz/](https://www.varhanyprobrno.cz/){:target="_blank"}. Zde se také můžete podívat, kolik se již na nové varhany vybralo. 
