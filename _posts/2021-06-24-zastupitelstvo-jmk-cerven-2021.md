---
#název souboru: 2021-06-24-zastupitelstvo-jmk-cerven-2021.md
### Povinné položky ###

category: CLANKY   # nešahat!
title: "Zastupitelstvo JMK narovnalo platy sociálním pracovníkům, podpořilo nadané studenty i ocenilo nálezce pokladu"
date: 2021-06-24 # formát YYYY-MM-DD
author: Krajský MO
tags: zastupitelstvo jmk sociální-péče věda-výzkum # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/klub_web.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Jihomoravští zastupitelé před létem pořádně uklidili: na svém červnovém zasedání zvládli narovnat platy v sociální oblasti, ocenit šikovné studenty a jejich projekty nebo podpořit vzdělávací organizace, které pro covidovém roce začínají znovu připravovat pestrý program pro širokou veřejnost.

## Doceníme terénní pracovníky. Získají tím všichni

Dlouhodobé nerovnosti v platovém ohodnocení narovná kraj v sociálních službách. Změny k lepšímu se týkají zejména poskytovatelů terénních služeb, jejichž zřizovatelem není přímo kraj. 

> „Dnešním hlasováním dáváme najevo, že sociální pracovníci v terénu odvádějí důležitou práci, kterou je potřeba ohodnotit minimálně tak, jak to dělá stát,“ říká [Jana Leitnerová](https://jihomoravsky.pirati.cz/lide/jana-leitnerova){:target="_blank"}, radní JMK pro sociální a rodinnou politiku. „Pokud lidé dostanou kvalitní péči například u sebe doma, pak je to benefit nejen pro ně, ale díky menším nákladům uleví i sociálním službám jako takovým. Ve výsledku na funkčních a dostupných terénních službách získají všichni,“ dodává Leitnerová.
> 

Konkrétně se rozhodnutí týká například pečovatelských služeb, programů rané péče, terénních programů, či krizové pomoci, kde se normativ navýší o 4–5 tisíc Kč. Pro kraj to znamená požadavek na rozpočet ve výši 20 milionů Kč, počítá se také se zvýšením požadavku na financování ze strany Ministerstva práce a sociálních věcí.

## Jihomoravský kraj fandí vědě

Přes 12 milionů korun míří k nadaným studentům, na jejich projekty nebo popularizační aktivity Hvězdárny. 

Jihomoravské centrum pro mezinárodní mobilitu (JCMM) získalo dotaci ve výši téměř 7 milionů pro podporu nadaných studentů a studentek.

> „Je to investice, která se nejen našemu kraji, ale i celé společnosti, mnohonásobně vrátí. ýjímečné osobnosti je potřeba podchytit a dát jim možnost rozvinout svá nadání. Výbornou zpětnou vazbu máme na T-exkurze, kdy středoškoláci mohou vyzkoušet prostředí různých vysokých škol a doslova si dopředu otestovat, kde chtějí studovat,” říká [Jiří Hlavenka](https://jihomoravsky.pirati.cz/lide/jiri-hlavenka){:target="_blank"}, radní JMK pro vědu, výzkum, inovace a IT.
> 

Kraj zároveň vybral úspěšné projekty Smart Akcelerátoru II., které nyní čeká souhrnná podpora přes 2,6 milionů korun. Žadatelé měli za úkol nabídnout strategické projektové záměry, které jsou schopné svými dopady v regionu způsobit významnou změnu a mají potenciál mezinárodního uplatnění.

> „Autoři projektů přesně pochopili, kde má náš kraj volné pole k růstu a proměnám. Ať už jde o návrh výrobního hubu, který bude využívat umělou inteligenci, o inovativní technologická řešení ve zdravotní péči nebo o studijní program “kosmických aplikací” - vše jsou projekty, které mají uplatnění. Jsem přesvědčen, že o jejich dopadu brzy uslyšíme,” říká Jiří Hlavenka.
> 

Brněnská Hvězdárna, jejíž činnost popularizuje vědu a výzkum, dostane od kraje podporu ve výši 3 milionů korun. Hvězdárna pomocí  interaktivních a hravých aktivit vede návštěvníky k samostatnému experimentování a objevování vědy a techniky. Tyto programy každoročně navštíví několik desítek tisíc lidí.

## Blanensko odkrylo poklad z 12. století

Politiku stranou, v našem regionu je ještě stále mnoho neprobádaného. Přišel na to i jeden manželský pár z Blanenska, který nalezl keramickou nádobu plnou mincí z 12. století. Nález předali nejbližšímu muzeu a tak se na něj snad brzy bude moci podívat i veřejnost. Za čestné konání si manželé zasloužili od Zastupitelstva JMK dar ve výši půl milionu korun. 

