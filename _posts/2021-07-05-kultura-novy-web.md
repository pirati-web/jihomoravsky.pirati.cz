---
#název souboru: 2021-07-05-kultura-novy-web.md
### Povinné položky ###

category: CLANKY   # nešahat!
title: Představujeme nový projekt Kultura Brno 
date: 2021-07-05   # formát YYYY-MM-DD
author: Krajský MO
tags: kultura Brno web Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/kulturnimapa.png # obrázek ideálně 420x677px minifikovaný přes https://tinypng.com/
#description: Přinášíme  dobrou zprávu pro všechny milovníky kultury. Odbor kultury Magistrátu města Brna, jež má v gesci náš radní Marek Fišer, spouští nový web kultura.brno.cz. Naleznete zde nejen veškeré informace o projektech, které Odbor kultury v našem městě spravuje. Díky nové interaktivní mapě si budete moci třeba ušít na míru vlastní kulturní procházku Brnem.  

---
**Přinášíme  dobrou zprávu pro všechny milovníky kultury. Odbor kultury Magistrátu města Brna, jež má v gesci náš radní Marek Fišer, spouští nový web [kultura.brno.cz](https://kultura.brno.cz){:target="_blank"}. Naleznete zde nejen veškeré informace o projektech, které Odbor kultury v našem městě spravuje. Díky nové interaktivní mapě si budete moci třeba ušít na míru vlastní kulturní procházku Brnem.**  

Když se řekne úředník, spousta lidí si vybaví fronty, nervozitu, byrokracii, nesrozumitelný jazyk, všemožné poplatky a celkově ne moc dobře strávený čas. *„Málokdo ví, že magistrátní úředníci spravují i velmi zajímavé a užitečné projekty. Cílem projektu Kultura Brno je tento pohled změnit a ukázat, že i na magistrátu mohou vznikat sexy věci. Mám skvělý tým a děláme toho opravdu hodně. Prostřednictvím nového webu chceme naše aktivity lépe komunikovat veřejnosti. Ve stejné grafice jsme udělali také novou informační brožuru a projekty představíme i na plakátech v ulicích města,”* říká náš radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}. 

Odbor kultury pod jeho vedením koordinuje řadu vlastních projektů. Ať už je to [Sochařské Brno](https://socharske.brno.cz){:target="_blank"}, které mapuje umění v ulicích, OnStage, jenž pomocí hudby začleňuje sociálně znevýhodněné děti, či nový [Plug & Play](https://plugandplay.brno.cz){:target="_blank"}, který usnadňuje pořádání akcí ve veřejném prostoru.

*„Důležitou součástí nového webu je interaktivní mapa Kam za kulturou. Ta obsahuje několik tematických vrstev, které návštěvníkovi umožní si zvolit interaktivní kulturní trasu a mapu následně vytisknout, uložit nebo sdílet. Do mapy jsou zaneseny nejen městské, ale i soukromé instituce ze všech kulturních odvětví. Používáme gisové mapy a různé vrstvy. Můžete si tak navolit například i bezbariérovou kulturní procházku městem,”* popisuje [Marek Fišer](https://jihomoravsky.pirati.cz/lide/marek-fiser/){:target="_blank"} a dodává, že všechny aplikace odbor kultury ve spolupráci s odborem městské informatiky a dalšími subjekty stále vyvíjí.

*„V zásobě máme spoustu dalších nápadů a věcí, na kterých průběžně pracujeme. Budeme rádi, když se na stránkách přihlásíte k odběru našeho měsíčního newsletteru, případně nás budete sledovat na Facebooku [Kultura Brno](https://www.facebook.com/brnoculture){:target="_blank"},”* uzavírá radní [Fišer](https://jihomoravsky.pirati.cz/lide/marek-fiser/){:target="_blank"}. 
