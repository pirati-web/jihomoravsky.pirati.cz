---
#název souboru: 2021-05-18-start-kampane-psp-vratme-zemi-budoucnost.md
### Povinné položky ###

category: CLANKY   # nešahat!
title: "Vraťme zemi budoucnost: Piráti a Starostové zahájili kampaň do sněmovny"
date: 2021-05-18 # formát YYYY-MM-DD
author: Krajský MO
tags: piráti-starostové kampaň volby-2021 # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/launch_pirati_starostove.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

V úterý 18. května oficiálně odstartovala předvolební **kampaň Pirátů a Starostů do Poslanecké sněmovny**. Krajští lídři, včetně jihomoravského [Radka Holomčíka](https://www.piratiastarostove.cz/kandidati/mgr-radek-holomcik/){:target="_blank"}, představili společný koaliční projekt v Praze médiím. 

> *„Volebních maratonů už jsem pár absolvoval, ale jsem přesvědčený, že tenhle bude na dalších pár let vůbec nejdůležitější. Jsme v situaci, kdy všichni čím dál víc cítíme, že tahle země ztrácí budoucnost. Každý den a každé další špatné rozhodnutí nás táhne dolů. Pevně věřím, že naše koalice tuto trajektorii zvrátí,”* řekl lídr jihomoravské kandidátky [Radek Holomčík](https://www.piratiastarostove.cz/kandidati/mgr-radek-holomcik/){:target="_blank"}.
> 

Stovky členů Pirátské strany i Starostů nejen na jižní Moravě kampaň zahájili mezi lidmi: od brzkých ranních hodin rozdávali koaliční noviny v okresních městech. V ulicích s lidmi probírají dílčí programové priority i otázky spojené se vznikem koalice. 

Koaliční smlouva mezi Piráty a Starosty byla podepsána 21. ledna tohoto roku. Vzniklo tak pevné a jasně definované spojení dvou stran s ambicí zvítězit v říjnových volbách, které bude v koalici spolupracovat další čtyři roky a klade si za cíl jediné: v nejtěžších časech novodobé historie České republiky vrátit naší zemi budoucnost.

> *„Ve spojení se STAN vidím velkou naději pro tuto zemi. Chceme společně nabídnout férový, moderní a bezpečný stát 21. století, stát stojící na ekonomice s přidanou hodnotou, který již nebude montovnou, nýbrž mozkovnou. Stát, který nenechá lidi padnout na dno, ale zároveň nebude přespříliš zasahovat do jejich života, pokud si to lidé nebudou sami přát,”* stručně shrnul společné cíle předseda České pirátské strany Ivan Bartoš.
>

Celé znění programu, které obsahuje téměř sedm desítek bodů, je k vidění na oficiálním koaličním webu **[www.piratiastarostove.cz](www.piratiastarostove.cz){:target="_blank"}**.
