---
#název souboru: 2021-10-04-brno-zaostreno-na-belorusko.md
### Povinné položky ###

category: CLANKY   # nešahat!
title: Brno zaostřilo na běloruské umělce!
date: 2021-10-04   # formát YYYY-MM-DD
author: Krajský MO
tags: Bělorusko Brno Marek-Fišer kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/beloruskomara.png # obrázek ideálně 420x677px minifikovaný přes https://tinypng.com/
#description: 
---
**Patnáct spisovatelů a spisovatelek se 27. září setkalo na Špilberku s pirátským radním pro oblast kultury Markem Fišerem. Stalo se tak v rámci projektu Zaostřeno na Bělorusko, za kterým stojí Ambasáda nezávislé běloruské kultury.**

Projekt se do Brna přestěhoval z Prahy. Tam se umělci představili na knižním veletrhu Svět knihy, kde strávili tři dny. V Brně je čekal pestrý program: literáti se prezentovali na Maratonu autorského čtení a v Alžbětinské scéně divadla Husa na provázku se uskutečnila vernisáž cyklu fotografií nazvaného Náměstí Změn. 

> Akce se setkala s nadšeným hodnocením diváků. „Jsem velmi rád, že se lidé v Brně mohli více seznámit s běloruskou kulturou. Projekt Zaostřeno na Bělorusko/Visegrad focus: Belarus byl jedním z projektů pod taktovkou Ambasády nezávislé běloruské kultury, kterou jsme v Brně ve spolupráci s Centrem experimentálního divadla zřídili loni v listopadu. Od jejího začátku se snažíme podporovat běloruské občany a zvláště umělce, kteří si procházejí složitými časy,“ uvedl náš radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.
> 

Cyklus Náměstí Změn vytvořil umělec Jauhen Atcecki jako neuzavřený, časosběrný fotografický dokument jednoho místa v Minsku, kde se tamější obyvatelé začali spontánně setkávat a demonstrovat proti současným nedemokratickým praktikám běloruské vlády. Podobných míst vzniklo napříč Běloruskem několik. 

<div style="text-align:center"><a href="https://a.pirati.cz/jihomoravsky/img/posts/kbeloruskomara2.png" target="_blank">
<img src="https://a.pirati.cz/jihomoravsky/img/posts/beloruskomara2.png" alt="Mapa nadzemky">

</a></div>

V kině Scala pak měli diváci možnost spatřit film Kuráž. Bělorusko prožívá těžké časy, vytrvalost a odvaha tisíců protestujících je zkoušena stejně vytrvalým státním zatýkáním. Země se dostává na rozcestí a stává se jevištěm, v němž je každý donucen zaujmout roli v zápase o vše. O lektorský úvod k tomuto německo-běloruskému koprodukčnímu filmu se postaral novinář a filmový kritik Maxim Žbankov.

Přestože nám není Bělorusko příliš vzdálené geograficky, víme o něm jen velmi málo. Proto byla tato návštěva běloruských umělců jedinečnou příležitostí k seznámení se s běloruskou kulturou. Věříme, že podobně jako v Brně dokáží umělci oslovit i publikum na dalších místech, kam mají namířeno. 

