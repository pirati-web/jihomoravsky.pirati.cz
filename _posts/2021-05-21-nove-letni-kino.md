---
#název souboru: 2021-05-21-nove-letni-kino.md
### Povinné položky ###

category: CLANKY   # nešahat!
title: První digitální letní kino v Brně
date: 2021-05-21   # formát YYYY-MM-DD
author: Krajský MO
tags: léto kultura kino Brno Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/zbrojka.png # obrázek ideálně 420x677px minifikovaný přes https://tinypng.com/
#description: ečery trávené pod širým nebem s kulturním programem má rád snad každý z nás. Nejlépe pak celé léto. Zvláště v době, kdy taková možnost není vůbec běžná a stává se spíše výjimečným zážitkem. I z toho důvodu má vzniknout Letní kino Nová Zbrojovka.

---
**Večery trávené pod širým nebem s kulturním programem má rád snad každý z nás. Nejlépe pak celé léto. Zvláště v době, kdy taková možnost není vůbec běžná a stává se spíše výjimečným zážitkem. I z toho důvodu má vzniknout Letní kino Nová Zbrojovka.**

*„Rozhodli jsme se podpořit letní kino, které bude unikátní hned v několika ohledech. Pokud půjdou do distribuce novinky, a zatím to tak vypadá, pak budeme hrát jako jediný letňák v Brně v digitálním formátu DCI,”* odhaluje plány brněnský radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.

Ten během jara společně s lidmi z kina Art, kteří budou letňák provozovat, osobně navštívil hned několik možných lokalit. Volba nakonec padla na Novou Zbrojovku. *„Naprostá většina letních kin působí na území Brna-středu. My jsme schválně zvolili vzdálenější lokalitu, která nabídne velkorysý prostor a pohodlí. Poskytne příjemné kulturní vyžití v docházkové vzdálenosti obyvatelům Židenic, Husovic a Maloměřic, zároveň však i snadný dojezd šalinou,”* vysvětlil pirátský radní. 

Zajímavostí tohoto kina bude to, že program nebude stanoven na celou sezónu ale bude se aktualizovat vždy po jednom týdnu. Město na provoz letního kina přispěje Kinu Art prostřednictvím Turistického informačního centra půl milionem korun, především na nákup potřebného vybavení. *„Věřím, že se projekt osvědčí a stane se do budoucna tradicí,”* přeje si Marek. 
