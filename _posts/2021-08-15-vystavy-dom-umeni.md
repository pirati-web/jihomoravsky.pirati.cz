---
#název souboru: 2021-08-15-vystavy-dom-umeni.md
### Povinné položky ###

category: CLANKY   # nešahat!
title: Pět autorských výstav v Domě umění!
date: 2021-08-15   # formát YYYY-MM-DD
author: Krajský MO
tags: výstavy Dom-umění Brno kultura Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/dom1.jpg # obrázek ideálně 420x677px minifikovaný přes https://tinypng.com/
#description: Tři výstavy a dvě venkovní instalace si můžete od začátku srpna prohlédnout v Domě umění a jeho blízkém okolí. Ač je každá jedinečná, jednu věc mají společnou. Jejich zahájení třetího srpna se účastnil také náš radní pro kulturu Marek Fišer.

---
**Tři výstavy a dvě venkovní instalace si můžete od začátku srpna prohlédnout v Domě umění a jeho blízkém okolí. Ač je každá jedinečná, jednu věc mají společnou. Jejich zahájení třetího srpna se účastnil také náš radní pro kulturu Marek Fišer.**

*„Kulturní život v Brně už zase nabírá dech. Také Dům umění a jeho zaměstnanci se museli poprat s dopady epidemie. O tom, že to dobře zvládli, svědčí i dnešní vernisáž hned tří výstav, včetně venkovních instalací. Všechny zdejší interiéry, ale i exteriér jsou tak opět nabity tvůrčí energií vtělenou do soudobého umění. A ta energie za malou chvíli jistě přeskočí i na nás,”* řekl na vernisáži [Marek Fišer](https://jihomoravsky.pirati.cz/lide/marek-fiser/){:target="_blank"}.

<div style="text-align:center"><a href="https://a.pirati.cz/jihomoravsky/img/posts/dom2.jpg" target="_blank">
<img src="https://a.pirati.cz/jihomoravsky/img/posts/dom2.jpg" alt="Nové datacentrum">
</a></div>

Umělci, kteří zde nyní vystavují, mají široký tvůrčí záběr. Výstava Jaroslava Novotného s názvem Všechno ostatní se mění vychází ze základní vědecké otázky zkoumající proměnu výsledku, pokud změníme jednu veličinu a ostatní necháme stejné. Pokud vás zajímá odpověď, určitě si na výstavu udělejte čas.

To expozice Anny Hulačové Eating planet se zabývá současným stavem zemědělství a jeho dopadem na aktuální environmentální krizi. Umělkyně samotná je proslulá především svým neotřelým přístupem k figurálnímu sochařství a na její sochy se můžete těšit i na nynější výstavě - zobrazují zvláštní spojení člověka se zemědělskými stroji.

Žízeň nekonečna a Odnikud nikam jsou výstava a venkovní instalace Bohuslavy Olešové. Ta je známá díky zájmu o energii, nebo pozici člověka v kosmu.  

Reinhold Zisser stojí za venkovní instalací Lávka-Notgalerie v nedalekém parku Koliště. Má symbolizovat vztah mezi umělcem a institucí. Stejně jako krab poustevníček nosící po nějakou dobu jednu schránku, kterou pak ji vymění za jinou, chovají se podobně i umělci k institucím.

<div style="text-align:center"><a href="https://a.pirati.cz/jihomoravsky/img/posts/dom3.jpg" target="_blank">
<img src="https://a.pirati.cz/jihomoravsky/img/posts/dom3.jpg" alt="Nové datacentrum">
</a></div>

*„Věřím, že díla Bohuslavy Olešové, Anny Hulačové, Jaromíra Novotného i Reinholda Zissera mají sílu probudit v nás i nejskrytější emoce a přivést nás tak k dialogu s uměním i s nevyzpytatelným světem okolo,”* uzavřel Marek Fišer. 

Kromě výstavy Anny Hulačové, která končí 19. září, si budete moci jednotlivé výtvory prohlédnout do třetího října letošního roku. Tak určitě neváhejte a přijďte.
