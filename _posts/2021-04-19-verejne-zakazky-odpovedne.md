---
#název souboru: 2021-04-19-verejne-zakazky-odpovedne.md
### Povinné položky ###

category: CLANKY   # nešahat!
title: Veřejné zakázky budou v Brně víc ekologické a sociálně odpovědné
date: 2021-04-19   # formát YYYY-MM-DD
author: Krajský MO
tags: Brno magistrát veřejné-zakázky ekologie sociální-odpovědnost Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/zakazkyeko.jpg # obrázek ideálně 420x677px minifikovaný přes https://tinypng.com/
#description: Minulý týden byla Radou města Brna aktualizovaná metodika, jež upravuje zadávání veřejných zakázek malého rozsahu. Přidala se povinnost dodržovat zásady sociálně a environmentálně odpovědného zadávání a inovací. 

---
**Minulý týden byla Radou města Brna aktualizovaná metodika, jež upravuje zadávání veřejných zakázek malého rozsahu. Přidala se povinnost dodržovat zásady sociálně a environmentálně odpovědného zadávání a inovací.** 

> *„Aktualizací, která reflektuje novelu zákona, byly do metodiky přidány zásady sociálně a environmentálně odpovědného zadávání a inovací, přičemž je zadavatel povinen svůj postup řádně odůvodnit,“* řekl náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
> 

Nová aktualizace je moderním krokem, který umožňuje propojit vícero oblastí ze života obyvatel města Brna. Konkrétně se jedná o aspekt zaměstnanosti osob znevýhodněných na trhu práce či ohleduplnost vůči životnímu prostředí. 

>  *„Jedná se o moderní a smysluplný trend. Budeme se snažit, abychom nehledali zdůvodnění, proč zásady dodržet nejde, ale naopak abychom z nich získali co nejvíce přínosu pro město. Zásady sociálně a environmentálně odpovědného zadávání a inovací jsou nástroj, díky němuž můžeme podporovat zaměstnávání osob znevýhodněných na trhu práce, jako jsou dlouhodobě nezaměstnaní, absolventi, lidé s nízkou kvalifikací či osoby starší 55 let. Zásady rovněž umožňují zohledňovat dopady záměrů města na životní prostředí a na trvale udržitelný rozvoj.“* [uvedl náměstek primátorky](https://www.brno.cz/brno-aktualne/tiskovy-servis/tiskove-zpravy/a/magistrat-zavadi-do-praxe-novinky-v-zadavani-verejnych-zakazek-tedy-socialne-a-environmentalne-odpo/){:target="_blank"} Tomáš Koláčný.
>  

Díky této aktualizaci je také nastaven lepší postup, kterým jednotlivé útvary magistrátu informují radní o odstraňování havarijních situací v limitu do 200 000 Kč bez DPH, a to i v situacích u nichž bezprostředně hrozí vznik škody na majetku statutárního města Brna.

> *„Jde-li o práce do 200 000 korun a je-li současně potřeba řešení havarijní situace natolik urgentní, že hrozí vznik škody na majetku města, připouští metodika přímé oslovení jediného dodavatele. Všechny útvary magistrátu, které zmíněný mimořádný postup využijí, však mají povinnost takové situace evidovat a čtvrtletně o nich informovat Radu města Brna,“* uzavřel Koláčný.
> 

