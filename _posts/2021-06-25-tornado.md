---
#název souboru: 2021-06-25-tornado.md
### Povinné položky ###

category: CLANKY   # nešahat!
title: Tornádo na jižní Moravě spustilo vlnu solidarity, zapojte se i vy!
date: 2021-06-25   # formát YYYY-MM-DD
author: Krajský M0
tags: solidarita tornádo JMK  # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/tornado.jpg # obrázek ideálně 420x677px minifikovaný přes https://tinypng.com/
#description: 

---
**Desítky minut ničivého tornáda zpustošily několik obcí na Hodonínsku a Břeclavsku. Tisíce lidí přišly o střechu nad hlavou, klienti hodonínského domova pro seniory S-centrum a několika ubytoven museli být evakuováni. Okamžitě po zveřejnění prvních snímků z místa se spontánně začaly ozývat lidé z Česka i zahraničí s nabídkou pomoci.** 

## Zůstaňte doma a přispějte na obnovu zničených vesnic

Podle Lukáše Dubce, pirátského náměstka hejtmana JMK, je klíčové nyní nevyrážet přímo na místo a naopak využít sbírek - materiálních i finančních - které již byly založeny.

*„Tolik solidarity a podpory v jednu chvíli je úžasná zpráva o naší společnosti. Musím ale opět zopakovat, prosím, opravdu nikdo bez vyzvání nejezděte pomáhat do postižené oblasti. Způsobuje to nemalé dopravní komplikace a složky IZS se nedostanou na místo a ani z místa. Stavby na místě mají navíc narušenou statiku a hrozí zřícením,”* apeluje [Lukáš Dubec](https://jihomoravsky.pirati.cz/lide/lukas-dubec/){:target="_blank"}

Na místě je také špatný signál a vypadává telekomunikační síť. V této chvíli tedy přímou pomoc na místě organizují složky integrovaného záchranného systému a kraj.

## Kam darovat?

Celkové škody půjdou do miliard. Jsou vypsané veřejné sbírky, zde dáváme odkaz na alespoň několik z nich. Svou sbírku spustili i Piráti. V současné chvíli i malý dar pomůže obnovit život ve vesnicích a vrátit zpátky normální život stovkám rodin.

[Nadace Via ](http://bit.ly/nadace-via-tornado){:target="_blank"} 

[Červený kříž](http://bit.ly/cesky-cerveny-kriz-tornado){:target="_blank"}

[Diecézní charita Brno](http://bit.ly/diecezni-charita-brno-tornado){:target="_blank"}

[Adra](http://bit.ly/adra-tornado){:target="_blank"} 

[Pirátská sbírka](http://bit.ly/pirati-sbirka-tornado){:target="_blank"} 

## Břeclavští Piráti dali k dispozici své centrum

Přímo v jedné z nejpostiženějších oblastí, Břeclavi, poskytnou místní Piráti své centrum pro uskladnění materiální sbírky. Vyjednávají i možnost poskytnutí azylu menší rodině, která přišla o domov.

Navíc, během pátečního dopoledne zvládli místní shromáždit 20 plachet na zakrytí rozbitých střech a občerstvení pro několik stovek lidí. O víkendu pak zorganizují potravinovou sbírku.

## Pomůže Brno i zahraničí

První pomoc přislíbilo obratem i Brno, které na místo poslalo základní potraviny. Podle Tomáše Koláčného, pirátského náměstka primátorky, je město připraveno nabídnout i nouzové ubytování lidem, kteří ztratili domov, i finanční pomoc.

*„Na mimořádném jednání Rady města Brna jsme se dnes dohodli, že svoláme na příští pátek mimořádné jednání Zastupitelstva města Brna, na které předložíme návrh finančního daru 10 milionů korun na obnovu nejhůře zasažených obcí,”* dodal [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}

Nedostatek sil integrovaného záchranného systému ještě během noci doplnily jednotky z celého Česka i Slovenska. Podporu vyjádřila i slovenská prezidentka Zuzana Čaputová.

## Máte chuť se jako dobrovolníci zapojit i vy?

Pokud nabízíte dobrovolnickou pomoc, napište na e-mail dobrovolnici@jmk.cz

Pokud nabízíte materiální a nebo technickou pomoc (potraviny, kontejnery, střešní 
krytinu, plachty,...), napište na e-mail krizovy.stab@jmk.cz

Pokud potřebujete sami pomoci:

Volejte krizovou linku 800 129 921. Tato linka je přetížená i přes posílení personálu. Volejte jen, pokud jste opravdu v tísni.


