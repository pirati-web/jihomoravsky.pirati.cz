---
#název souboru: 2021-04-21-podpora-podnikatelum.md
### Povinné položky ###

category: CLANKY   # nešahat!
title: Město odpustí 50% nájemného nájemcům nebytových prostor
date: 2021-04-21   # formát YYYY-MM-DD
author: Krajský MO
tags: covid-podpora nájemné Brno-střed Róbert-Čuma Brno Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/stred.jpg # obrázek ideálně 420x677px minifikovaný přes https://tinypng.com/
#description: Dubnové jednání zastupitelstva městské části Brno-střed se neslo ve znamení pomoci podnikatelům. Zastupitelé se nakonec shodli na odpuštění 50% nájemného po dobu tří měsíců. 

---
**Dubnové jednání zastupitelstva městské části Brno-střed se neslo ve znamení pomoci podnikatelům. Zastupitelé se nakonec shodli na odpuštění 50% nájemného po dobu tří měsíců.** 

[Před pár týdny jsme vás informovali](hhttps://www.facebook.com/CPS.JMK/posts/10158275163581589){:target="_blank"} o tom, že se jednání o podpoře nájemců nebytových prostor zasekla na mrtvém bodě.

>*„Lidi nezajímají naše spory, které řešení jenom oddalují. Teď opravdu není čas na vzájemné ignorování a politikaření. Vyzval jsem proto zástupce koaličních i opozičních stran k širšímu dialogu. Jsem rád, že se naše iniciativa setkala s pozitivním ohlasem. Doufám, že se v krizi dokážeme povznést nad vzájemné rozdíly a shodnout se na pomoci, bez které hrozí konec celé řadě oblíbených restaurací, kaváren, obchodů, barů a klubů,”* komentoval tehdy předseda zastupitelského klubu Pirátů MČ Brno - střed Róbert Čumaj(https://jihomoravsky.pirati.cz/lide/robert-cuma/){:target="_blank"}. 
>

Po naší výzvě se podařilo zorganizovat několik společných online setkání zastupitelů. Hledali jsme způsob, jak nastavit pomoc z úrovně městské části, aby byla maximálně efektivní a nepřekrývala se s vládními kompenzacemi. Po dlouhých hodinách vyjednávání se nám podařilo dojít ke kompromisu.  Návrh, který vzešel ze setkání pracovní skupiny, byl tento týden úspěšně schválen na zastupitelstvu městské části.

>*„Jsme rádi, že zastupitelstvo MČ Brno-střed  jednomyslně přijalo návrh opatření na podporu nájemců nebytových prostor. Ten vycházel z jednání pracovní skupiny, kterou jsme začátkem března iniciovali. Jako Piráti jsme jasně deklarovali, že pokud budou omezení podnikání pokračovat, k tématu se vrátíme i na červnovém zastupitelstvu městské části a navrhneme prodloužení slevového období.  Toto téma je pro nás natolik důležité, že v případě potřeby jsme připraveni iniciovat  i mimořádné zastupitelstvo,”* řekl Čuma.
>

Podobnou podporu nájemců nebytových prostor minulý týden [schválili i naši radní na Magistrátu](https://www.brno.cz/brno-aktualne/tiskovy-servis/tiskove-zpravy/a/podnikatelum-postizenym-covidem-odpustime-50-najemneho-za-druhe-ctvrtleti-rozhodlo-vedeni-mesta/){:target="_blank"} města Brna. 

>*„Jednotliví nájemníci se na nás obraceli již od podzimního zpřísňování opatření. Jsem rád, že se nám podařilo najít systémové, transparentní a přehledné řešení. Stejně jako v první vlně proto vyhlašujeme jednotný program platný pro nebytové prostory pronajímané napříč magistrátními odbory. Podpoříme tak nejen provozovatele obchodů nebo služeb, ale také třeba divadelních barů a kaváren, školských zařízení, saun nebo sportovních klubů,“* řekl pirátský náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
>

Město předpokládá, že se bude jednat až o stovky žádostí o podporu. Odhadovaná částka, kterou město podpoří podnikatele, se bude pohybovat pravděpodobně v jednotkách milionů korun. Finální částka bude známa až po vyhodnocení všech došlých žádostí. 

