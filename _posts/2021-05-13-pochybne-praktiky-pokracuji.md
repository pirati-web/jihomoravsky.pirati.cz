---
#název souboru: 2021-05-13-pochybne-praktiky-pokracuji.md
### Povinné položky ###

category: CLANKY   # nešahat!
title: Pochybné praktiky na královopolské radnici pokračují 
date: 2021-05-13   # formát YYYY-MM-DD
author: Krajský MO
tags: Královo-Pole radnice Miroslav-Bárta # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true 

### Nepovinné položky ###
image: posts/radnicekrpole.jpg # obrázek ideálně 420x677px minifikovaný přes https://tinypng.com/
#description: Minulý týden jsme vás informovali o pochybném chování koalice na radnici městské části Královo Pole. Jednalo se o nedoložení veškerých podkladů pro jednání zastupitelstva a o netransparentnost prodeje bytů. Dnes vám přinášíme aktuální informace o vývoji situace.

---
**Minulý týden jsme vás informovali o pochybném chování koalice na radnici městské části Královo Pole. Jednalo se o nedoložení veškerých podkladů pro jednání zastupitelstva a o netransparentnost prodeje obecních nemovitostí. Dnes vám přinášíme další informace.**

Rada městské části minulý týden předložila návrh souhlasu s prodejem pozemku parc. č. 1205 k. ú. Královo Pole společnosti Kénig Haus, a.s. Tento souhlas měl být udělen na základě územní studie od architektonického ateliéru SENAA ARCHITEKTI, s.r.o., která se však v přiložené dokumentaci pro zastupitele nenacházela. Současně v dokumentových podkladech nebyl zanesen investiční záměr na úpravu ulice Veleslavínova, nenachází se však ani v elektronickém úložišti podkladů pro radu či majetkovou komisi. Na zasedání zastupitelstva nedokázalo vedení radnice vysvětlit, jak hodlá společnost Kénig Haus, a.s., se získaným pozemkem naložit. Rada doporučila prodej parcely jedné konkrétní firmě za cenu určenou znalcem, jehož posudek taktéž nebyl zpřístupněn. A to i přesto, že je všeobecně známo, že dražba bývá zpravidla výhodnější a transparentnější. 

Za zmínku stojí i to, že z [veřejně přístupných zdrojů ](https://or.justice.cz/ias/ui/rejstrik-firma.vysledky?subjektId=976570&typ=UPLNY){:target="_blank"} se občané nemohou dozvědět, kdo je skutečným vlastníkem společnosti. Dočtete se však rozsáhlou personální a majetkovou provázanost s dalšími minimálně 15 společnostmi, z nichž některé sídlí v daňových rájích a několik jich je v likvidaci. Prodej v předběžné fázi projednávala komise majetková, která jej odsouhlasila. 

Z výše uvedených důvodů jsme navrhovali bod z jednání zastupitelstva stáhnout do dodání všech podkladů. Koalice i přes to nakonec prodej odhlasovala.
Pirátům pro Královo Pole ani jako nejsilnější opoziční straně přitom koalice neumožnila účast v komisích týkajících se majetku, investic a bytů. V reakci na naše žádosti o větší transparentnost jen navýšila počet členů v Kontrolním výboru a Redakční radě, čímž potvrdila svou plnou kontrolu a ovládnutí Královopolských listů.

Ptáme se: je to vůbec legitimní přístup k správě věcí veřejných? Jelikož ctíme zásadu transparentnosti, tam, kde jsou ve vedení Piráti, je vždy umožněno zasednout všem stranám ve všech orgánech rady a zastupitelstva. Abychom předešli podobným případům, na Magistrátu města Brna již pracujeme na nových pravidlech prodeje majetku. My se totiž kontroly nebojíme. 

[Miroslav Bárta](https://jihomoravsky.pirati.cz/lide/miroslav-barta/){:target="_blank"}

