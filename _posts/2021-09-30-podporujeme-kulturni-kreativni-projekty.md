---
#název souboru: 2021-09-30-podporujeme-kulturni-kreativni-projekty.md
### Povinné položky ###

category: CLANKY   # nešahat!
title: Kreativní projekty na scénu!
date: 2021-09-30   # formát YYYY-MM-DD
author: Krajský MO
tags: podporujeme kulturně-kreativní-projekty kultura kreativita Brno Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/kulturneprojekty.png # obrázek ideálně 420x677px minifikovaný přes https://tinypng.com/
#description: Brněnští radní schválili nový dotační program pro umělce a podnikatele v kulturně-kreativních odvětvích. Budou moci získat jednorázovou podporu na umělecké a vzdělávací projekty. 

---
**Brněnští radní schválili nový dotační program pro umělce a podnikatele v kulturně-kreativních odvětvích. Budou moci získat [jednorázovou podporu na umělecké a vzdělávací projekty](https://www.brno.cz/brno-aktualne/tiskovy-servis/tiskove-zpravy/a/mesto-podpori-projekty-v-kulturne-kreativnich-odvetvich-dotacemi/){:target="_blank"}.**

Díky pomoci města v rámci nového dotačního programu nyní bude pro nové podnikatele snazší vstoupit na trh nebo expandovat do zahraničí. Dotační program zapadá do brněnské tradice podpory kreativců - letos jsme naostro otevřeli kreativní hub KUMST, který mimo jiné umožňuje navazovat kontakty a rozvíjet další spolupráci.

*„Podpoře kulturně-kreativních odvětví se město Brno věnuje od roku 2010, zavedení nového transparentního podpůrného dotačního programu tak navazuje na tyto předchozí aktivity. Dotacemi podpoříme hlavně kreativní odvětví založená na osobité tvorbě a originalitě -  a hlavně přispívající do širší ekonomiky města. Oceníme projekty s co největším přínosem v technologických i ne-technologických inovacích,“* uvedl k tomu náš náměstek [Tomáš Koláčný](https://jihomoravsky.pirati.cz/lide/ondrej-kotas/){:target="_blank"}.

O finanční podporu mohou žádat jednotlivci či firmy z kulturně-kreativních odvětví, například z oblasti architektury, her a videoher, UX designu, módního designu, multimédií, informačních a komunikačních technologií, řemesel apod. Tento seznam se bude měnit dle každoročních potřeb města. 

Jejich projekty musí spadat do jedné z těchto oblastí:

- propagace: přehlídky, expo-business akce, odborné veletrhy apod.
- edukace: výstavy, odborné přednášky nebo například sympozia,
- veřejný prostor: podpora retailu, designové instalace, boj proti vizuálnímu smogu ve veřejném prostoru,
- specifické projekty dle aktuálního zadání města: momentálně například reakce na pandemii Covid-19, upcycling  nebo tvorba her a videoher.

*„Roční rozpočet dotačního programu na rok 2022 se předpokládá v celkové výši jednoho milionu korun. Minimální výše udělené dotace na jeden projekt bude činit 30 tisíc a maximální výše pak 200 tisíc,“* doplnil [Tomáš Koláčný](https://jihomoravsky.pirati.cz/lide/ondrej-kotas/){:target="_blank"}.

Výzva pro předložení projektů bude vyhlášena do konce září 2021. Veškeré informace budou zveřejňovány a aktualizovány na webu [dotace.brno.cz](https://dotace.brno.cz){:target="_blank"}.
