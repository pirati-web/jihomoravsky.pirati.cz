---
#název souboru: 2021-05-03-vyberove-rizeni-pr-kampan.md
### Povinné položky ###

category: CLANKY   # nešahat!
title: "Otevřené výběrové řízení - PR koordinátor/ka jihomoravské kampaně do sněmovny"
date: 2021-05-03   # formát YYYY-MM-DD
author: Krajský MO
tags: výběrové-řízení PR-koordinátor/ka kampaň sněmovna psp # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/prposila.png # obrázek ideálně 420x677px minifikovaný přes https://tinypng.com/
#description: Koaliční volební výbor Pirátů a STAN v Jihomoravském kraji vyhlašuje výběrové řízení na pozici PR koordinátor/ka volební kampaně pro volby do Poslanecké Sněmovny 2021 ve dnech 8. a 9. října 2021. Poptáváme především zodpovědnou a akční osobu, která umí pracovat pod tlakem a dobře zvládá krizové situace.

---
Koaliční volební výbor Pirátů a STAN v Jihomoravském kraji vyhlašuje výběrové řízení na pozici PR koordinátor/ka volební kampaně pro volby do Poslanecké Sněmovny 2021 ve dnech 8. a 9. října 2021. Poptáváme především zodpovědnou a akční osobu, která umí pracovat pod tlakem a dobře zvládá krizové situace.

**Požadujeme:**
- Prokazatelné (a prokázané) zkušenosti s PR; zkušenosti s politickou kampaní, prací v mediálním prostředí a doložené reference výhodou
- Možnost věnovat kampani  20 hodin týdně od 1. června do 9. října (nedojde-li k rozpuštění Poslanecké sněmovny a předčasným volbám)
- Spolehlivost, čestnost, velké nasazení, týmový duch, zájem o koalici Piráti a STAN a loajalita
- Velmi dobré komunikační schopnosti a zkušenosti s prací s lidmi, dobré zvládání stresu
- Věcnost, schopnost prioritizace a odpovědnost za výsledky
- Ochota naučit se pracovat s digitálními systémy strany

**Nabízíme:**
- Smysluplná činnost a podíl na volebním tažení koalice Piráti a STAN do PSP
- Spolupráci na IČO
- Odměna 25.000 Kč za měsíc
- Cennou referenci v životopise – zkušenost s volební kampaní

**Požadované činnosti:**
- Příprava mediálních výstupů krajských kandidátů
- Podpora propagace aktivit kampaně
- Koordinace případné krizové komunikace
- Komunikace s médii
- Pravidelná komunikace s týmy (vč. krajských) zodpovědnými za řízení a realizaci kampaně
- Spolupráce s kandidáty na přípravě na mediální vystoupení
- Koordinace výstupů s online týmem a centrálním PR týmem
- Zpracovávání průběžného monitoringu (k dispozici profi nástroj)

Podmínkou zařazení do výběrového řízení je zaslání **strukturovaného životopisu a motivačního dopisu** obsahujícího vizi působení na dané pozici **do 14. 5. 2021** na e-mailovou adresu **nikola.vlckova@piratiastarostove.cz**. Životopis a motivační dopis vítěze výběrového řízení mohou být zveřejněny i bez předchozího souhlasu.

Termín zahájení spolupráce (nástupu): **1. června 2021**

První kolo probíhá vyhodnocením životopisu, motivace a dosavadní zkušenosti. Druhé kolo je realizované formou pohovoru (pravděpodobně online). Hodnocení provádí hodnotící komise složená ze zástupců volebního výboru. Hodnotící komisi sestavují krajští předsedové obou stran ve vzájemné shodě.

**Hodnotící kritéria:**
- Kompetence/zkušenosti vůči požadavkům pozice 70 %
- Motivace 20 %
- Celkový dojem 10 %
