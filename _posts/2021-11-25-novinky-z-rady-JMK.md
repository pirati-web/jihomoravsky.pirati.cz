---
#název souboru: 2021-11-25-novinky-z-rady-JMK.md
### Povinné položky ###

category: CLANKY   # nešahat!
title: Novinky z Rady Jihomoravského kraje
date: 2021-11-25   # formát YYYY-MM-DD
author: Krajský MO
tags: Rada JMK Lukáš-Dubec Jana-Leitnerová ekologie sociální-oblast sport # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/vever.jpg # obrázek ideálně 420x677px minifikovaný přes https://tinypng.com/
#description: **Ve středu 24. listopadu opět jednala rada Jihomoravského kraje, které se za nás účastní náměstek Lukáš Dubec, radní Jiří Hlavenka a radní Jana Leitnerová. Co přinesla? To se dozvíte v našem krátkém shrnutí!**

---

**Ve středu 24. listopadu opět jednala rada Jihomoravského kraje, které se za nás účastní náměstek Lukáš Dubec, radní Jiří Hlavenka a radní Jana Leitnerová. Co přinesla? To se dozvíte v našem krátkém shrnutí!**

**Ekologie** 

V Jihomoravském kraji přibude 10 nový přírodních památek! Hlavním cílem procesu je u nově navržených chráněných území zavedení územní ochrany pro dané lokality z důvodu zvláštní ochrany a dlouhodobé péče. U stávajících chráněných území se především jedná o jejich nové a přesné územní vymezení v souladu s aktuálním stavem katastru nemovitostí. 

Zapsání na seznam přírodních památek se dočkají lokality: Nosislavská zátočina, Slanisko Dobré Pole, Slanisko Novosedly, Kadovská skála, Na propasti, Oleksovické vřesoviště, Uherčická louka, Stříbrný vrch, Šafářka a Velký kopec. 

>*„Vybrané lokality tvoří soubor míst s jedinečným přírodním bohatstvím, jenž byl zřízen k ochraně vzácné fauny a flóry v daných regionech. Primárním cílem ochrany je zachování současného charakteru a rázu jihomoravské přírody. Tímto krokem zabráníme jakémukoli poškození, v jehož důsledku by mohlo dojít k zániku nebo negativní změně dotčených přírodních biotopů, vodních toků a lučin,”* dodává náměstek hejtmana pro životní prostředí, participaci a otevřenost [Lukáš Dubec](https://jihomoravsky.pirati.cz/lide/lukas-dubec/){:target="_blank"}.

**Sociální oblast**

Schválili jsme dotaci pro Unii pečujících ve výši 80 tisíc korun. Finance budou využity na projekt Kompetentní pečující – Osvětová kampaň.

>*„Kampaní spolek přispívá k bourání bariér mezi pečujícími o osobu blízkou a profesionálními pečujícími pomocí vzájemné spolupráce a propojení. Spolek vydal už v loňském roce tři brožury, které se osvědčily nejen mezi pečujícími o osobu blízkou, ale i pečujícími profesionály, zdravotníky, pracovníky úřadů či vyučujícími. Jsem velmi ráda, že jako kraj pokračujeme v cílené podpoře neformálně pečujících,“* uvedla [Jana Leitnerová](https://jihomoravsky.pirati.cz/lide/jana-leitnerova/){:target="_blank"}, radní pro sociální a rodinnou politiku.
>

Jihomoravský kraj hodlá do roka postavit tři nové pavilony pro sokolnický domov seniorů. Stavba komplexu odstartovala symbolickým poklepáním již letos v září a nyní Ministerstvo práce a sociálních věcí „přikleplo“ záměru dotaci 33 milionů korun. Budovy budou zcela bezbariérové a nízkoenergetické. Celková kapacita novostavby bude 48 lůžek.

>*„V Domově pro seniory Sokolnice bude sloužit především cílové skupině osob postižených stařeckými poruchami paměti, demencí a Alzheimerovou chorobou a výrazně sníženou hybností. Současné vedení kraje chce podporovat více terénní služby, ale důležité je také zkvalitňování prostředí pro klienty, kteří žijí v našich pobytových zařízeních,“* vysvětluje záměr [Jana Leitnerová](https://jihomoravsky.pirati.cz/lide/jana-leitnerova/){:target="_blank"}.
>

**Sport**

Sport v Jihomoravském kraji jede! Dva nové pingpongové stoly pro mládežníky z TJ Jiskra Strážnice, příspěvek na Pohár Mistrů, o který se příští rok utká extraligový baseballový tým DRACI Brno nebo lepší tréninkové a rehabilitační podmínky pro talenty z Brněnského centra sportovních nadějí. Nejen tyto projekty dostanou zelenou díky nové krajské dotaci. Jihomoravští radní taktéž schválili i uzavření memoranda o spolupráci s Českou unií sportu, jehož cílem je finančně podpořit různé programy pro členy i širokou veřejnost a pořádání sportovních akcí, jako jsou třeba Dny náborů nebo Sportovní den seniorů.
