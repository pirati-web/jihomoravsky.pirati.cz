---
#název souboru: 2021-06-03-potrebuje-blansko-dalsi-oc.md
### Povinné položky ###

category: CLANKY   # nešahat!
title: "Potřebuje Blansko další obchodní centrum?"
date: 2021-06-03 # formát YYYY-MM-DD
author: Krajský MO
tags: blansko zbyněk-pokorný transparence obchodní-centrum  # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/web_sklenik.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Minulý týden bylo zahájeno bourání bývalých skleníků na ulici Poříčí v Blansku, čímž se opět rozvířila debata na téma výstavby obchodního centra na jeho pozemcích (OC Blansko). Náš postoj je konzistentní od roku 2015, kdy byly podepsány smlouvy mezi městem a investorem M.S. Blanenská s.r.o. Jsme jednoznačně proti výstavbě v tomto území. Z tohoto důvodu jsme v roce 2015 iniciovali petici občanů, která byla předána vedení města. 

**Sliby a nevýhodné podmínky**

Skrze našeho zastupitele Zbyňka Pokorného jsme neustálé odklady termínů projektu a další nevýhodné podmínky pro město kritizovali na jednáních zastupitelstva. Již v červnu 2019 (4. ZM) jsme hlasovali proti v pořadí pátému posunu harmonogramu projektu a navrhovali přecenění pozemků, což bylo koalicí v hlasování zamítnuto. 

O rok později, v září 2020 (9. ZM), jsme dokonce navrhovali odstoupení od smlouvy s investorem v situaci, kdy město mohlo vypovědět smlouvu bez sankcí, z důvodu porušení smluvních podmínek (termínů harmonogramu). To bylo, stejně jako náš opakovaný návrh na přecenění pozemků, shozeno ze stolu.

Při schvalování tohoto již 6. dodatku smlouvy si město navíc nevýhodně nechalo vrátit i 5 tis. m2 pozemku v blízkosti řeky, které investor nemohl komerčně využít. Město tímto přijde nejen o zisk z prodeje této plochy, ale v budoucnu ponese také veškeré náklady za údržbu. 

**Co můžeme očekávat?**

Další pro investora smluvně závazný termín je 31. října 2021, do kdy má být vydáno stavební povolení. Podle vyjádření stavebního úřadu je termín reálný, protože již byla schválena dokumentace pro stavební povolení. Nutno dodat, že termíny naposledy schválené městem byly více než velkorysé.

Pokud dojde k realizaci tohoto projektu, bude to znamenat nenávratné zničení pozemků s kvalitní půdou ve městě, desetitisíce metrů čtverečních betonové plochy pochybného komerčního využití, ale hlavně promarnění šance udělat ze sportovního ostrova skutečně komplexní a prostornou oddychovou zónu pro občany tohoto města.
