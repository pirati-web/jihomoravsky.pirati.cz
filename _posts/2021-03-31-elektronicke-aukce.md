---
#název souboru: 2021-03-31-elektronicke-aukce.md
### Povinné položky ###

category: CLANKY   # nešahat!
title: Prodat nepotřebný majetek města? Jedině transparentní aukcí! 
date: 2021-03-31   # formát YYYY-MM-DD
author: Krajský MO
tags: majetek aukce transparence Róbert-Čuma Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/aukce.png # obrázek ideálně 420x677px minifikovaný přes https://tinypng.com/
#description: Vzhledem ke snížení příjmů v době pandemie koronaviru se Brno snaží získávat prostředky i prodejem nevyužívaného majetku. Nově se díky Pirátům bude nepotřebný majetek prodávat formou online aukce.

---
**Vzhledem ke snížení příjmů v době pandemie koronaviru se Brno snaží získávat prostředky i prodejem nevyužívaného majetku. Nově se díky Pirátům bude nepotřebný majetek prodávat formou online aukce.**

Od dubna se ale prodej přenese do virtuálního prostředí. [Nový způsob](https://www.brno.cz/brno-aktualne/tiskovy-servis/tiskove-zpravy/a/nepotrebny-majetek-bude-mesto-od-dubna-prodavat-formou-elektronicke-aukce/}{:target="_blank"} může oslovit širší skupinu potencionálních kupců i v době koronakrize. Elektronické aukce přinesou větší transparentnost, efektivitu a sníží administrativní zátěž.

Výhody projektu popisuje pirátský radní pro oblast majetku[Róbert Čuma](https://jihomoravsky.pirati.cz/lide/robert-cuma/){:target="_blank"}: *„Každý prodej bude inzerován na adrese aukce.brno.cz a bude přístupný neomezenému počtu zájemců. Ze zkušenosti MČ Brno-střed vyplývá, že v elektronických aukcích je obvykle vysoutěžená cena vyšší, než cena odhadnutá znaleckým posudkem. Vedle posílení transparence procesu prodeje lze tudíž očekávat i vyšší příjem pro město.“*

Očekává se, že **prodejem získá město zhruba 850 milionů Kč**, které pak bude možné využít v naplánovaných investicích.

*„Zavedení prodeje zbytného majetku města formou veřejné elektronické aukce je pro mě splněním důležitého milníku v oblasti transparentnosti města. Prodej nejvyšší nabídce je navíc pojistka proti korupci a klientelismu. Přechod na elektronickou aukci je jedním z dalších kroků, jak do řízení města přivést moderní digitální procesy a správu města více otevřít veřejnosti,“* dodává náš náměstek brněnské primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}{:target="_blank"}.

Je to další praktické řešení z dílny Pirátů, které přinese větší transparentnost města  směrem k jeho občanům. Chcete vědět víc o našich plánech v oblasti transparence? Podrobnosti najdete na našich stránkách v [dlouhodobém programu](https://www.pirati.cz/program/dlouhodoby/transparentni-organizace/){:target="_blank"}.


