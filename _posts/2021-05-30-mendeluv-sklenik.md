---
#název souboru: 2021-05-31-mendeluv-sklenik.md
### Povinné položky ###

category: CLANKY   # nešahat!
title: Mendelův skleník opět ožije!
date: 2021-05-31   # formát YYYY-MM-DD
author: Krajský MO
tags: Brno Mendel Jiří-Hlavenka Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/sklenik.png # obrázek ideálně 420x677px minifikovaný přes https://tinypng.com/
#description: V rámci oslav dvoustého výročí narození Mendela plánuje Brno ve spolupráci s Rakouskem projekt: „Odkaz G. J. Mendela vědě, kultuře a lidstvu“. Jednou z hlavních atrakcí, na které se můžete těšit, bude zrenovovaný Mendelův skleník

---
**Zákony dědičnosti tvoří jeden ze základních stavebních prvků moderní genetiky. Tento přelomový objev uskutečnil Gregor Johann Mendel právě Brně. V rámci oslav dvoustého výročí narození tohoto velikána plánuje Brno ve spolupráci s Rakouskem projekt: „Odkaz G. J. Mendela vědě, kultuře a lidstvu“. Jednou z hlavních atrakcí, na které se můžete těšit, bude zrenovovaný Mendelův skleník.**

Mendel již v 19. století objevil zákony dědičnosti, které se staly základním systémem lidské genetiky. Přestože své výzkumy s křížením hrachu prováděl ve sklenících v Brně, vystudoval Mendel univerzitu ve Vídni, kam byl poslán řádem Augustiánů. Během studií ve Vídni Mendel získal znalosti, které následně v Brně uvedl do praxe. Díky této historické spolupráci mezi regiony mohl Mendel uskutečnit objevy, kterými se navždy zapsal do naší společné historie. 

Projekt „**Odkaz G. J. Mendela vědě, kultuře a lidstvu**“, který bude součástí oslav dvoustého výročí narození vědce, má za cíl přiblížit lidem jeho práci a život. Společný projekt mezi městem Brnem, Jihomoravským krajem a rakouskými partnery, konkrétně Universität Wien a Universität für Bodenkultur Wien, má za cíl prohloubit kulturní a vědeckou spolupráci.

I proto se tento společný česko-rakouský projekt přeshraniční spolupráce uchází o finanční podporu projektu  Interreg. O té se bude rozhodovat v polovině června na monitorovacím výboru tohoto programu. 
> „Projekt Mendelova skleníku je nejen uctěním památky otce genetiky, ale současně vytvoří v Brně místo s pestrým a hlavně trvalým společensko-vědním využitím, které zde dosti chybělo," dodal [Jiří Hlavenka](https://jihomoravsky.pirati.cz/lide/jiri-hlavenka/){:target="_blank"}, který je zástupcem Jihomoravského kraje v Interregu.
> 

> „Výstupem měkkých aktivit projektu bude strategický plán využití skleníku. Ve spolupráci se všemi partnery bude postupně tento plán rozpracován do detailů se záměrem zajistit udržitelnost projektu a komplexní celospolečenské zapojení obyvatelstva příhraničních regionů do naplňování jeho cílů. Počítáme také s realizací workshopů k vytvoření tohoto strategického plánu,“ uvedl náš náměstek [Tomáš Koláčny](https://jihomoravsky.pirati.cz/lide/tomas-kolacny/){:target="_blank"}.
>

Hlavní atrakcí celého projektu bude obnovený Mendelův skleník. Bude se jednat  o unikátní místo, které bude Brňanům sloužit jako prostor pro [vzdělávací a společenské akce](https://www.brno.cz/brno-aktualne/tiskovy-servis/tiskove-zpravy/a/brno-se-stane-soucasti-preshranicniho-projektu-pripominajiciho-odkaz-gregora-johanna-mendela-vysled/){:target="_blank"}.

> „Věda je jedna z klíčových oblastí, které jsou nutné prosazovat i na obecní úrovni. K tomu jsme se zavázali i v našem volebním programu do komunálních voleb v roce 2018 a jsem rád, že se nám daří tento bod prosazovat,“ uzavřel Tomáš.
> 

