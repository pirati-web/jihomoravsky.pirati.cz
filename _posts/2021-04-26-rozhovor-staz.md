---
#název souboru: 2021-04-26-rozhovor-staz.md
### Povinné položky ###

category: CLANKY   # nešahat!
title: "Rozhovor: Moje zkušenost u Pirátů"
date: 2021-04-26   # formát YYYY-MM-DD
author: Krajský MO
tags: stáž rozhovor zkušenost # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)


### Nepovinné položky ###
image: posts/1.png # obrázek ideálně 420x677px minifikovaný přes https://tinypng.com/
#description: Stále váháš jestli se přihlásit k nám na stáž? Přinášíme ti rozhovor s naši bývalou stážistkou Martinou, která se rozpovídala o její zkušenosti u Pirátů. 

---
**Stále váháš jestli se přihlásit k nám na stáž? Přinášíme ti rozhovor s naši bývalou stážistkou Martinou, která se rozpovídala o její zkušenosti u Pirátů.** 

**Martina Ježková** je rodačka z Uhelné Příbrami, která studuje v Brně na Masarykově univerzitě. Martina studuje odbor Volební studia a politický marketing na Fakultě sociálních studií MU. Ve svém volném čase se věnuje čtení, běhání a péči o své dva kocoury. 

**Proč jsi se rozhodla jít na stáž právě k Pirátům?**

Pirátská strana je mi celkově blízká. Líbí se mi její vnitřní demokracie, přístup ke světu, ale i zapojení mladých. Když se mi naskytla možnost splnit stáž právě tady, tak jsem se nemusela moc dlouho rozmýšlet. Hned po nástupu jsem věděla, že jsem udělala dobře. Milý přístup, příjemné prostředí a možnost domluvy ohledně všech důležitých věcí. To je to, co můžete čekat. 

**Co jsi na stáži u Pirátů dělala?**

Podílela jsem se na každodenní komunikaci. Psala jsem články, statusy nebo komentáře. Dělala jsem korektury a vymýšlela čtivé texty. Podílela jsem se taky na tvorbě grafiky. Kromě každodenních věcí jsem pracovala i na větších projektech - podílela jsem se třeba na probíhající kampani pro nové stážisty. Mimo tvorbu obsahu jsem pomáhala také s administrativními úkoly. Zapojila jsem se i do chodu strany, alespoň online jsem se setkávala s politiky a poznávala jsem, jak to vlastně celé chodí. 

**Co ti stáž dala?**

Rozhodně cítím posun v psaní textů, zlepšení v time managementu a celkově mám víc znalostí ohledně plánování komunikace a obsahu. To jsou věci, které vám ve škole často neřeknou. Poznala jsem taky spoustu nových lidí, mnohem víc rozumím tomu, jak to ve straně funguje a celkově znám prostředí, které za samotnými politiky stojí. To, co jsem se naučila ve škole, byl dobrý základ, stáž ale přidala praktické věci. Odnáším si tedy takový ucelený obraz toho, jak to ve skutečnosti funguje. 

**Je něco, co tě na stáži překvapilo?** 

Překvapilo mě, kolik práce a času stojí za jediným statusem na Facebooku, budoucí stážisti sami poznají. Příjemným překvapením pak byl samotný přístup Pirátů. Jinak stáž mohu jen chválit, žádná nepříjemná překvapení nečekejte :)

**Šla by jsi do toho znovu/doporučila bys to dál?**

Rozhodně, dovedu si představit, že bych takhle v budoucnu pracovala. Pokud máte možnost, určitě jděte do toho!

[Zaujala tě naše nabídka na stáž?](https://jihomoravsky.pirati.cz/aktuality/staz.html){:target="_blank"} Pokud ano, tak nám pošli svoje CV a motivační dopis. Napiš nám, proč jsi pro tuto stáž ta pravá/ten pravý na e-mailovou adresu **jakub.suster@pirati.cz**. Čas máš už jenom **do 30. dubna 2021!**

Pokud máš více otázek, tak nám neváhej napsat i na [Facebook](https://www.facebook.com/CPS.JMK){:target="_blank"} nebo [Instagram](https://www.instagram.com/piratijmk/){:target="_blank"}. Budeme se těšit! :) 



