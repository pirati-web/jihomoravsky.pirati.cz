---
#název souboru: 2021-10-21-sympozium-vily.md
### Povinné položky ###

category: CLANKY   # nešahat!
title: Co se to děje ve vilách v Černých polích?
date: 2021-10-21   # formát YYYY-MM-DD
author: Krajský MO
tags: Tugendhat Arnoldova-vila kultura Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/tugenik.png # obrázek ideálně 420x677px minifikovaný přes https://tinypng.com/
#description: Sejde se norský velvyslanec, radní pro kulturu a zástupci Ministerstva financí...V tomto případě se nejedná o vtip, ale o zahájení architektonického a designového sympozia “Zrození velkoměsta a životní styl dlouhého století”.
---
**Sejde se norský velvyslanec, radní pro kulturu a zástupci Ministerstva financí...V tomto případě se nejedná o vtip, ale o zahájení architektonického a designového sympozia “Zrození velkoměsta a životní styl dlouhého století”.**

Ve vile Tugendhat se na začátku října uskutečnilo mezinárodní sympozium o důležitosti a významu brněnských vilových kolonií. Věnovalo se také chátrající  Arnoldově vile, která nedávno získala dotaci 38,5 milionů korun z norských fondů na svou rozsáhlou  rekonstrukci.

Brno tak mělo tu čest přivítat norského velvyslance Roberta Kvileho, který se uvedl perfektní češtinou. Přijeli i zástupci Ministerstva financí, a u všeho samozřejmě nechyběl ani náš radní pro kulturu Marek Fišer, jenž má ve své gesci i Muzeum města Brna, kterému byla právě Arnoldova vila svěřena ke správě a rekonstrukci.

<div style="text-align:center"><a href="https://a.pirati.cz/jihomoravsky/img/posts/maravovile.png" target="_blank">
<img src="https://a.pirati.cz/jihomoravsky/img/posts/maravovile.png" alt="Mapa nadzemky">

</a></div>

> „Do roku 2024 zde vznikne kulturně-společenské centrum dialogu s výstavními prostory a badatelnou pro vědeckou i laickou veřejnost. Chybět nebude ani archiv dokumentačního centra vily Tugendhat a výzkumu architektury 19.–21. století. A protože Arnoldova vila stojí v blízkosti vily Tugendhat i Löw-Beer, dojde i k propojení všech jejich zahrad čímž vznikne kulturní areál, kde se v estetickém celku prolne příroda, architektura i brněnská historie. Z tzv. brněnského vilového kvarteta, kam nyní patří kromě vily Tugendhat a Löw-Beer ještě vila Stiassni a Jurkovičova vila, a jehož význam přesahuje hranice města i České republiky, se tak s Arnoldovou vilou stane vilové kvinteto,” řekl [Marek Fišer](https://jihomoravsky.pirati.cz/lide/marek-fiser/){:target="_blank"}.
> 

Brno je svojí architekturou opravdu jedinečným městem, proto je důležité dbát na to, aby tato jedinečnost zůstala zachována a věděla o ní i laická veřejnost. Mezinárodní sympozium je jedno z takových kroků, proto jsme rádi, že jsme jej mohli hostit.

