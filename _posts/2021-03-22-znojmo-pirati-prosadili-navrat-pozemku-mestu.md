---
#název souboru: 2021-03-22-znojmo-pirati-prosadili-navrat-pozemku-mestu.md
### Povinné položky ###

category: CLANKY   # nešahat!
title: "Znojemští Piráti se zasadili o návrat navyužívaného areálu do vlastnictví města"
date: 2021-03-22 # formát YYYY-MM-DD
author: Krajský MO
tags: znojemsko znojmo veřejný-prostor jatka pavel-nevrkla # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/jatka_znojmo.jpg # obrázek ideálně 420x677px minifikovaný přes https://tinypng.com/
#description: Město Znojmo schválilo na mimořádném Zastupitelstvu odstoupení od kupní smlouvy k areálu Jatek ve Znojmě.

---

Na mimořádném jednání Zastupitelstva města Znojma bylo dne 22.3.2021 schváleno [odstoupení od kupní smlouvy k areálu Jatek ve Znojmě](https://www.idnes.cz/brno/zpravy/jatka-znojmo-pozemek-prumyslovy-areal-zastupitelstvo.A200220_534255_brno-zpravy_vh){:target="_blank"}. Město Znojmo areál prodalo za podmínky, že na něm musí být postaven výrobní podnik o určitém počtu pracovních míst. Nový majitel však tyto podmínky do dnešního dne nesplnil. Zastupitelstvo odmítlo nadále prodlužovat lhůty ke splnění podmínek a rozhodlo se odstoupit od smlouvy.

*„Jsem rád, že se městu vrátí areál Jatek zpět do vlastnictví. Je vidět, že i díky tlaku, který Piráti ve věci vyvinuli, se podařilo pozemky vrátit městu. Pokud bych minulý rok na nedůvodně opakovanou žádost kupujícího o prodloužení lhůty nepoukázal, je dost pravděpodobné, že by prošla bez větších problémů zastupitelstvem. Teď má město Znojmo zpátky strategický pozemek, který může v budoucnu využít k rozvoji směrem, který bude dávat smysl,“* říká znojemský zastupitel za Piráty [Pavel Nevrkla](https://jihomoravsky.pirati.cz/lide/pavel-nevrkla/).

Neschválení prodloužení lhůty inicioval právě Pavel Nevrkla již před více než rokem. Tehdy však byl pozemek zatížený zástavou a tudíž vedení města váhalo, zda má riskovat navrácení pozemků a konečné rozhodnutí se odložilo. Pondělním rozhodnutím znojemského zastupitelstva se pozemky vrací do vlastnictví města. Bylo zjištěno, že pozemky již nejsou zastaveny a odpadl tak hlavní argument proti odstoupení od smlouvy. Město ihned podniklo kroky, aby nyní již fakticky bývalý majitel vrácení nezhatil. 

*„Já jsem byl pro odstoupení již loni i s tím rizikem, že by se město muselo vypořádat se zástavou. Pokud jsou pozemky nyní bez zatížení, tak tím lépe,“* dodává Nevrkla.
