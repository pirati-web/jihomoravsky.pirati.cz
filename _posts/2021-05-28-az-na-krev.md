---
#název souboru: 2021-05-28-az-na-krev.md
### Povinné položky ###

category: CLANKY   # nešahat!
title: "Pirátky a Piráti v Jihomoravském kraji se připojují ke kampani „Až na krev“"
date: 2021-05-28  # formát YYYY-MM-DD
author: Krajský MO
tags: až-na-krev kampaň jana-logrová jana-leitnerová lidská-práva # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/az_web1.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Kampaň, skrze kterou chceme pomáhat a zároveň šířit osvětu. To je [#AŽNAKREV](https://www.facebook.com/aznakrev/){:target="_blank"}, kterou iniciovali Pirátky a Piráti z Prahy 3 a z Vysočiny. Teď se ke sbírce na pořízení menstruačních kalíšků pro samoživitelky a další skupiny ohrožených žen a dívek  přidáváme i my na jižní Moravě. Budeme mluvit o menstruační chudobě a tabu s ní spojených. Stranou nenecháme ani dostupnost hygienických pomůcek. Proč?

Protože menstruace se týká, po velkou část života, nejméně poloviny populace. Protože hygienické pomůcky mohou být zásahem do rozpočtu domácností, zvlášť jde-li o nízkopříjmové skupiny lidí. A také proto, abychom upozornili i na ekologické a zdravotní aspekty používání jednorázových hygienických potřeb.

## [Přispějte](https://dary.pirati.cz/projekty-kampane/az-na-krev/){:target="_blank"} na menstruační kalíšky pro ženy v nouzi. Děkujeme!

*„Když jsme se o kampani dozvěděli, okamžitě jsme se s Pirátkami z Vysočiny spojili a začali s nimi spolupracovat na rozšíření projektu i do našeho kraje. Projekt #Ažnakrev tedy nyní běží už ve čtyřech krajích a my máme obrovskou radost z toho, že máme možnost nejen upozornit na problém menstruační chudoby, ale především přispět k jeho řešení. Nezapomeňte navštívit [oficiální stránku kampaně](https://www.facebook.com/aznakrev/){:target="_blank"}, kde se dozvíte mj. jak dopadlo srovnání jednotlivých hygienických potřeb, kam už kalíšky doputovaly nebo jaké další aktivity v rámci kampaně chystáme,”* upřesňuje [Jana Logrová](https://jihomoravsky.pirati.cz/lide/jana-logrova/){:target="_blank"}, garantka Krajského expertního týmu pro sociální politiku a zdravotnictví, který si vzal projekt v Jihomoravském kraji pod svou záštitu.

**Jak se můžete zapojit vy?**

- Finančně [přispějte na sbírku](https://dary.pirati.cz/projekty-kampane/az-na-krev/){:target="_blank"} a zajistěte tak ženám ohroženým menstruační chudobou jejich kalíšek
- Staňte se ambasadorkami nebo ambasadory kampaně na jihu Moravy
- Sharing is caring, takže budeme rádi i za sdílení na sociálních sítích s hashtagem #AZNAKREV
- Zapojte se osobně. Víte-li o organizaci, která by mohla pomoci oslovit cílovou skupinu, ozvěte se naám e-mailem na jana.logrova@pirati.cz 
