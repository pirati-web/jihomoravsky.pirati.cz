---
#název souboru: 2021-04-21-datova-zprava-jic-veda-vyzkum.md
### Povinné položky ###

category: CLANKY   # nešahat!
title: "Jižní Morava je na technologické špici a konkuruje nejvyspělejším evropským regionům"
date: 22021-04-21 # formát YYYY-MM-DD
author: Krajský MO
tags: jmk jic datová-zpráva věda výzkum jiří-hlavenka tomáš-koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/veda_vyzkum.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Jižní Morava - to už dávno nejsou jen vinice, folklór a jednoduchá tovární výroba. Jihomoravský kraj potvrzuje své místo mezi nejvyspělejšími evropskými regiony díky pokročilým technologiím a největší koncentrací firem, které investují do výzkumu a vývoje. Právě ty jsou hnacím motorem znalostní ekonomiky a inovací, které si kraj chce hýčkat i do budoucna. 
 
**Pracně budované místo na slunci**
 
Náš kraj má unikátní pozici, kdy o něm můžeme mluvit jako o technologické špičce. Úspěch se ale nezrodil ze dne na den. *„Jedná se o plody dvacetiletého úsilí, dvaceti let kontinuity podpory inovacím v Jihomoravském kraji. Podpory ze strany kraje, města Brna, univerzit a profesionality JICu. A pro mě osobně je to závazek a povinnost neustávat, naopak ještě přidat. Naše ambice je dostat se v těchto parametrech na špičku v evropském rozměru,“* zhodnotil za kraj [Jiří Hlavenka](https://jihomoravsky.pirati.cz/lide/jiri-hlavenka), pirátský radní JMK pro vědu, výzkum, inovace a IT a zároveň gestor Regionální inovační strategie. 

Právě Regionální inovační strategie kraje, která je základním kompasem pro dlouhodobé směřování kraje, klade na podporu výzkumu a vývoje velký důraz. Výzkum a vývoj tvoří přidanou hodnotu, ze které kraj čerpá pro svůj další rozvoj. *„Podpora výzkumu a vývoje je pro kraj prioritou. Dokazuje to i její klíčová pozice v rámci Regionální inovační strategie kraje. A důležitou roli hraje výzkum nejenom na akademických pracovištích, ale i na půdě firem,“* dodává Jiří Hlavenka.
 
**Čísla mluví jasně**
 
Díky unikátní [datové zprávě analytiků Jihomoravského inovačního centra | JIC](https://brnoregion.brandcloud.pro/#/document/35379/103833){:target="_blank"}, které spadá pod kraj, víme, že firmy na jižní Moravě do výzkumu a vývoje investovaly přes deset miliard korun. To je o jednu miliardu korun více než v roce 2018. Není překvapením, že největšími investory do výzkumu a vývoje jsou především velké společnosti. Stranou však nestojí ani malé a střední firmy. Naopak - těch s vlastním výzkumem a vývojem je v Jihomoravském kraji nejvíce v celé republice. 
 
Nezanedbatelnou částkou přispěl i Jihomoravský kraj. Ten ve srovnání s rokem 2018 investoval do vědy a výzkumu o dvě miliardy korun více. Jedná se tak o vůbec největší podíl veřejných peněz investovaných do této oblasti mezi českými kraji. Celkově šlo do oblasti výzkumu a vývoje v Jihomoravském kraji 18,8 miliardy korun, což odpovídá hodnotě 3,1 % na HDP regionu. Právě podíl na hrubém domácím produktu řadí jižní Moravu na první místo mezi kraji České republiky. Navíc jde o srovnatelné číslo s nejvyspělejšími regiony Evropy.
 
**Pozitivní vliv na zaměstnanost v regionu**
 
Fakt, že oblast výzkumu a vývoje roste, je patrný také z nárůstu zaměstnanců. Podíl pracovníků ve VaV na celkovém počtu zaměstnaných lidí v regionu je 3,9 %. Ještě před deseti lety bylo v této oblasti zaměstnáno 2,6 % lidí. Jedná se o jedinečný vývoj. V jiném kraji totiž takto rychle podíl lidí zaměstnaných v tomto odvětví nerostl. 

*„Důležitost podpory v oblasti vývoje a výzkumu si dlouhodobě uvědomuje i město Brno. Proto už 12 let město financuje program Brno PhD Talent, kterým podpořilo desítky mladých vědců v celkové výši přes 80 milionů korun,“* upozornil pirátský náměstek brněnské primátorky [Tomáš Koláčný](https://jihomoravsky.pirati.cz/lide/tomas-kolacny).

## Přečetli jsme za vás - Top informace z datové zprávy:

- **VĚDA A VÝZKUM ZA TO STOJÍ** - kraj do sektoru VaV investuje 3,1 % svého HDP, což je hodnota srovnatelná s nejvyspělejšími regiony Evropy. Celkem šlo v roce 2019 do jihomoravské vědy a výzkumu 18,8 miliard Kč.
 
- **HIGH-TECH REGION** - podíl zaměstnanců v tomto odvětví na celkové zaměstnanosti v JMK činí 5,6 % (pro zajímavost se jedná o hodnotu, která je srovnatelná s vyspělými regiony ze západních evropských států; o hodnotu, která je nadprůměrná v rámci celé EU (4,2 %) i v rámci celé ČR (4,9 %).
 
- **STŘÍBRO ZA DYNAMICKÝ ROZVOJ REGIONÁLNÍ EKONOMIKY** - Jihomoravský kraj má po Praze druhou nejdynamičtější regionální ekonomiku; 5,1 % firem vykázalo ve sledovaných obdobích meziroční růst tržeb o 20 % a víc
 
- **VÝZKUMNÍCI A VÝVOJÁŘI** - tvoří 3,9% na celkové zaměstnanosti v regionu. I proto Jihomoravský kraj zaujímá 19. místo v pořadí regionů díky velkému podílu pracovníků VaV na celkové zaměstnanosti v regionu. Jedná se o vysoký nadprůměr v rámci celé republiky i EU (shodně 2,2 %).
 
- **VĚTŠÍ ZÁJEM ZAHRANIČNÍCH STUDENTŮ** - o studium na zdejších VŠ. Univerzity reagují rozvojem studijních programů v angličtině. I proto se zhruba pětina všech nabízených programů v roce 2019 vyučovala v angličtině. 

[Datová zpráva 2021 ke stažení](https://brnoregion.brandcloud.pro/#/document/35379/103833){:target="_blank"}
