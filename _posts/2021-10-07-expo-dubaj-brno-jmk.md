---
#název souboru: 2021-10-07-expo-dubaj-brno-jmk.md
### Povinné položky ###

category: CLANKY   # nešahat!
title: EXPO 2020 bude i v Jihomoravském kraji!
date: 2021-10-07   # formát YYYY-MM-DD
author: Krajský MO
tags: EXPO2020 Dubaj vesmír mikroskopy technologie Tomáš-Koláčný Petr-Springinsfeld # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/expo1.png # obrázek ideálně 420x677px minifikovaný přes https://tinypng.com/
#description: Ve čtvrtek 30. 9. 2021 byla v Dubaji zahájena světová výstava EXPO 2020. Celosvětově nejvýznamnější výstava se vůbec poprvé pořádá v arabské zemi a nabízí expozice téměř dvou set vystavovatelů z celého světa. Mezi tyto země patří i Česká republika, na jejíž expozici se významně podílí i vystavovatelé z Jihomoravského kraje: firmy zabývající se nanotechnologiemi a kosmickým průmyslem. Ústředním mottem výstavy je „Connecting Minds, Creating the Future”.

---
**Ve čtvrtek 30. 9. 2021 byla v Dubaji zahájena světová výstava EXPO 2020. Celosvětově nejvýznamnější výstava se vůbec poprvé pořádá v arabské zemi a nabízí expozice téměř dvou set vystavovatelů z celého světa. Mezi tyto země patří i Česká republika, na jejíž expozici se významně podílí i vystavovatelé z Jihomoravského kraje: firmy zabývající se nanotechnologiemi a kosmickým průmyslem. Ústředním mottem výstavy je „Connecting Minds, Creating the Future”.**

Své zastoupení v českém pavilonu bude mít také Jihomoravský kraj a statutární město Brno, a to v rámci rotační expozice od 15 do 29 března 2022. Podle našeho krajského radního pro vědu, výzkum a inovace Jiřího Hlavenky má česká expozice ambici stát se „oázou v poušti“ a „chytrým“ pavilonem, k čemuž jihomoravská účast zásadně přispěje. V některých oborech, jako je například elektronová mikroskopie, totiž patří Jihomoravský kraj mezi světovou špičku: v Brně se vyrábí zhruba třetina všech elektronových mikroskopů na světě. Brno je také sídlem ESA BIC kosmického inkubátoru, který podporuje inovativní firmy a projekty v oblastech kosmických technologiích a průmyslu. Není náhoda, že právě v Brně vznikl družicový nosič a vypouštěč Dispenser rakety Vega evropské agentury. Za Brno se tak výstavy EXPO 2020 zúčastní celkem devět firem: tři firmy zabývající se elektronovou mikroskopií a šest za vesmírný průmysl (například SAB Aerospace).

Byla by však škoda, kdyby byly výsledky těch nejperspektivnějších jihomoravských firem k vidění jen v Dubaji. V říjnu proto začne speciální roadshow po jihomoravských městech, „Věda a technika jede!”. 

> Motivace k uskutečnění projektu vysvětluje pirátský náměstek primátorky, [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}: „Cílem této akce je informovat obyvatele Brna i regionu o dvou klíčových oborech zaměřujících se na vesmírný průmysl a elektronovou mikroskopii. Konkrétně budeme obyvatelům kraje představovat exponát, reps. jeho menší verzi, který chystáme pro výstavu EXPO v Dubaji. Jsem velmi rád, že se mou ideu, přivést vjem, který bude v Dubaji blíže obyvatelům kraje, daří realizovat.”
> 

<div style="text-align:center"><a href="https://a.pirati.cz/jihomoravsky/img/posts/expo2.png" target="_blank">
<img src="https://a.pirati.cz/jihomoravsky/img/posts/expo2.png" alt="Mapa nadzemky">

</a></div>

Dnešního slavnostního zahájení roadshow ve VIDA! centru se zúčastnil i předseda výboru pro meziregionální vztahy Jihomoravského kraje Petr Springinsfeld. 
> „Expo již dnes není jen výstava exponátů, ale i setkání významných a vlivných osob z  různých oblastí oblasti vědy, výzkumu, vzdělání, veřejné sféry a byznysu. Jihomoravský kraj je výzkumným, inovačním a technologickým centrem patřícím do širší evropské špičky - v řadě oblastí umíme a děláme to, co nikdo na světě neumí a nedělá. Ale nikdo o tom moc neví! Velmi silně tak potřebujeme, abychom jižní Moravu dostali na pomyslnou mapu světa a světová výstava EXPO je právě naší pomyslnou vstupní branou,” dodává [Petr Springinsfeld](https://jihomoravsky.pirati.cz/lide/petr-springinsfeld/){:target="_blank"}. 
> 

Mimo exponáty z Dubaje budou součástí šestiměsíční roadshow také další vědecko-technické expozice, které budou zaměřeny především na popularizaci vědy pro mládež. V interaktivních dílnách si zájemci vyzkouší elektronový mikroskop, 3D tiskárny či prozkoumají „obří” nanostrukturu. Do 17. října bude EXPO modul součástí expozice VIDA! science centra a odtud vyrazí do Židlochovic. 

<div style="text-align:center"><a href="https://a.pirati.cz/jihomoravsky/img/posts/expo3.png" target="_blank">
<img src="https://a.pirati.cz/jihomoravsky/img/posts/expo3.png" alt="Mapa nadzemky">

</a></div>

