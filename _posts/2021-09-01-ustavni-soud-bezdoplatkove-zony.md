---
#název souboru: 2021-09-01-ustavni-soud-bezdoplatkove-zony.md
### Povinné položky ###

category: CLANKY   # nešahat!
title: Ústavní soud zrušil bezdoplatkové zóny!
date: 2021-09-01   # formát YYYY-MM-DD
author: Krajský MO
tags: bezdoplatkové-zôny Znojmo Ústavní-soud Pavel-Nevrkla Jana-Logrová # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/znojmicko.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---
**Ústavní soud včera vyhověl návrhu skupiny 17 senátorů na zrušení dvou paragrafů, které umožňují zavedení bezdoplatkových zón. Piráti Znojemsko tento krok vítají, jelikož bude zabráněno nesystémovému a diskriminačnímu řešení v centru Znojma.**

[Ústavní soud shledal bezdoplatkové zóny problematické](https://www.ceskenoviny.cz/zpravy/us-vyhlasi-ocekavany-nalez-k-takzvanym-bezdoplatkovym-zonam/2083345?fbclid=IwAR0F_FwioN8KFS2QZw6HAOYb4HBF5SJknkK24RtYMhSBd1bVJfDwceM0xFM){:target="_blank"} zejména proto, že odepírají doplatek na bydlení nejen „nepřizpůsobivým”, ale i osobám, které se na vytváření negativních jevů v dané oblasti nepodílí. Soud dále konstatoval, že zásah do práva na pomoc v hmotné nouzi je nejen ústavně nepřípustný, ale jako prostředek k zamezení zneužívání dávek a omezení kriminality není ani vhodný a do budoucna může přinést řadu nežádoucích důsledků. Sečteno a podtrženo - bezdoplatkové zóny nikdy nebyly řešením problému a nedokázaly by jej ani odsunout.  

> „Podmiňování nároku na doplatek na bydlení absencí zvýšeného výskytu sociálně nežádoucích jevů v místě pobytu oprávněné osoby postrádá jakýkoliv rozumný vztah. S ohledem na to, že informace o bezdoplatkových oblastech se zveřejňují, mohou být takto označené lokality veřejností vnímány negativně jako tzv. špatná adresa. V případě historického centra Znojma, které je turisticky velice oblíbené, by mohlo zavedení bezdoplatkových zón způsobit negativní následky,” dodal člen MS Znojemsko  a právník [Pavel Nevrkla](https://jihomoravsky.pirati.cz/lide/pavel-nevrkla/){:target="_blank"}.
> 

[Znojemští Piráti již od prvního návrhu současné koalice upozorňovali](https://jihomoravsky.pirati.cz/aktuality/vyjadreni-bezdoplatkove-zony-ms-znojemsko.html){:target="_blank"} na nevhodnost zavedení bezdoplatkových zón. V průběhu celé diskuse jsme se opětovně [snažili navrhovat konstruktivní řešení ](https://www.facebook.com/PiratiJMK/photos/a.124214569696194/187314220052895/){:target="_blank"}, která nebyla v rozporu s principy dlouhodobé prevence a řádné sociální správy. Členka komise sociální a bytové ve Znojmě Jana Logrová dokonce iniciovala společnou schůzku se starostou Malačkou. 

V mnohých městech České republiky bylo potvrzeno, že zavedení zón žádné radikální zlepšení nepřineslo a úbytek sociálně vyloučených lokalit se taktéž neprokázal. Bezdoplatkové zóny ve Znojmě by se tak nejvíce dotkly těch lidí, kteří pobírají doplatek na bydlení, ale nijak se na současné situaci nepodílí. 

<div style="text-align:center"><a href="https://a.pirati.cz/jihomoravsky/img/posts/janagrafika.jpg" target="_blank">
<img src="https://a.pirati.cz/jihomoravsky/img/posts/anagrafika.jpg" alt="bezdoplatky">

</a></div>


> „V případě, že chceme snížit kriminalitu, kupčení s byty a další negativní společenské fenomény v centru Znojma, musíme zvolit vhodnější sociální opatření než bezdoplatkové zóny. Prvním úkolem je prosazení dostupného bydlení pro všechny. Následně můžeme vytvořit programy prevence kriminality na místní úrovni, které se již v jiných městech osvědčily. V případě, že se jedná o problémové bytové jednotky, lze zřídit „domovníka preventistu“. Nástrojů sociální pomoci, které může Znojmo využít existuje mnoho,” uzavřela [Jana Logrová](https://www.facebook.com/log.jana){:target="_blank"}.
> 
