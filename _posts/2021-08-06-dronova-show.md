---
#název souboru: 2021-08-06-dronova-show.md
### Povinné položky ###

category: CLANKY   # nešahat!
title: První dronová show na Moravě!
date: 2021-08-06  # formát YYYY-MM-DD
author: Krajský MO
tags: dronová-show Brno Kraví-Hora Tomáš-Koláčný Jiří-Hlavenka # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/dronky.jpg # obrázek ideálně 420x677px minifikovaný přes https://tinypng.com/
#description: Chcete zažít podívanou budoucnosti, jakou mohli vidět diváci na olympiádě v Tokiu?  Díky Pirátům se v Brně představí budoucnost světelných show, která sleduje ty nejmodernější trendy. Je ekologická a šetrná k přírodě i zvířatům. V sobotu 7. srpna se proto na Kraví Hoře uskuteční první dronová show na Moravě.  

---
Chcete zažít podívanou budoucnosti, jakou mohli vidět diváci na olympiádě v Tokiu?  Díky Pirátům se v Brně představí budoucnost světelných show, která sleduje ty nejmodernější trendy. Je ekologická a šetrná k přírodě i zvířatům. V sobotu 7. srpna se proto na Kraví Hoře uskuteční první dronová show na Moravě.  

Není tajemstvím, že se Piráti budoucnosti nebojí a podporují stále větší využívání moderních technologií, a to v rozličných aspektech našeho života. Dlouhodobě prosazujeme inovativní agendu, jako je digitalizace státní správy, transparentnost a podpora moderních technologií. 

Proto se z iniciativy pirátského náměstka Tomáše Koláčného v rámci tradičního ohňostrojového festivalu Ignis Brunensis odehraje jedna z vůbec prvních dronových show v České republice. Brno tak potvrzuje svou pověst inovativního centra střední Evropy a města, které se nebojí hledět do budoucnosti, ale aktivně ji i vytváří. Drony jsou vedle videomappingu zajímavou moderní alternativou tradičních ohňostrojů - na rozdíl od nich totiž neplaší zvířata, neprodukují skoro žádný odpad ani spaliny. Po skončení akce jednoduše zase odletí a budou se moci opětovně použít. 

> „Jsem nadšený, že se nám povedlo domluvit na letošní ročník festivalu Ignis Brunensis dronovou show. Moderní technologie dovolují tradiční ohňostroje ozvláštnit, a zároveň snížit její náklady a dopady na přírodu. V případě, že se koncept osvědčí, chtěli bychom do budoucna ještě více využívat drony na veřejných akcích,“ říká náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"} .
> 

Představení doprovázené hudebním doprovodem se odehrají 7. srpna na Kraví Hoře v od 21:30 a 23:00  hodin, každé bude trvat 8 minut. Námětem se stalo výročí 60. let člověka ve vesmíru. Událost probíhá také ve spolupráci s Festivalem planet Hvězdárny, a pod taktovkou planetária Brno v termínu 6. do 12. srpna. V případě deštivého nebo větrného počasí bude akce přeložena na jiný den. 

> „Místo odpalování výbušnin v přírodě představují dronové show zábavu podobně vizuálně efektní, často ještě zajímavější a tvořivější. Drony pro nás ještě stále představují novinku, ale jednou budou běžnou součástí kulturních akcí i našich životů. Čím dříve si tento typ technologie osvojíme, tím více se v jeho užívání můžeme rozvíjet, a být na špici technologicky vyspělých zemí," uzavřel radní pro výzkum, IT a inovace Jihomoravského kraje [Jiří Hlavenka](https://jihomoravsky.pirati.cz/lide/jiri-hlavenka/){:target="_blank"}.
> 
