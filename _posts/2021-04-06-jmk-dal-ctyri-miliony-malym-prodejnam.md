---
#název souboru: 2021-04-06-jmk-dal-ctyri-miliony-malym-prodejnam.md
### Povinné položky ###

category: CLANKY   # nešahat!
title: "Kraj vyčlenil na záchranu venkovských prodejen bezmála 4 miliony"
date: 2021-04-06   # formát YYYY-MM-DD
author: Krajský MO
tags: jmk dotace malé-prodejny vesnice podpora # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/vesnice_obchod.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Malé obce do 750 obyvatel dostanou vzpruhu pro své prodejny základních potřeb. Rada JMK dnes odsouhlasila poskytnutí dotace téměř stovce z nich. Původní rozpočet titulu ve výši 3 milionů korun byl ještě o necělý milion navýšen díky přesunutí financí ze zrušené akce Vesnice roku 2021.

*„Je zásadní udělat vše pro zachování základních služeb i v malých obcích, tím spíše v době Covidu. Lidé mají výrazně omezené cestování, narostla i logická obava zejména starších lidí z cest do většího blízkého města na nákupy. Málo si my, mobilní, uvědomujeme, jak nepostradatelná je pro starší občany, ale i lidi bez auta, malá obecní prodejna s čerstvými potravinami,“* řekl [Jiří Hlavenka](https://jihomoravsky.pirati.cz/lide/jiri-hlavenka/), radní JMK pro inovace.

Cílem dotačního programu je zachovat základní nabídku služeb na venkově s ohledem na kvalitu života. Dotační program je zaměřen na podporu zachování provozu venkovských prodejen potravin v malých obcích, kde jediná prodejna bez podpory obce není schopna pokračovat v provozu.

*„Jsem rád, že tento podpůrný program pokračuje i v době silných škrtů v krajských i obecních rozpočtech, protože ze zkušenosti vím, že jak se jednou vesnická prodejna zavře, už se neotevře a provozovatel obvykle ukončí činnost nadobro. Proto je důležitá kontinuita v podpoře, a to i v horších časech,“* dodal Hlavenka.

**Přehled základních podmínek dotace:**

- obce JMK do 750 obyvatel
- dotace max. 50 % od 25 000 Kč do 66 000 Kč.
- Je navrženo schválit poskytnutí dotací 95 žadatelům v celkovém objemu finančních prostředků 3.988.000 Kč.

