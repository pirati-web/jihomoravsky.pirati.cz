---
#název souboru: 2021-01-07-JMK-zacne-ockovat-v-domovech-senioru.md
### Povinné položky ###

category: CLANKY   # nešahat!
title: Kraj začne očkovat klienty a zaměstnance domovů seniorů
date: 2021-01-07   # formát YYYY-MM-DD
author: Krajsky MO
tags: JMK Covid očkování senioři # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/socipol_leitnerova.png # obrázek ideálně 420x677px minifikovaný přes https://tinypng.com/
#description: Domovy seniorů v Jihomoravském kraji se připravují na start rozsáhlého očkování svých klientů a zaměstnanců.

---

Domovy seniorů v Jihomoravském kraji se připravují na start rozsáhlého očkování svých klientů a zaměstnanců. Kraj zaznamenal přes 3,5 tisíce seniorů a 2 tisíce pracovníků těchto domovů, kteří projevili o vakcinu proti Covid-19 zájem. V rámci fakultních nemocnic proto vznikají mobilní týmy, které by měly od příštího týdne jezdit na jednotlivá místa očkování. Jeden mobilní tým by měl během dne proočkovat řádově desítky lidí.

*„Jsme rádi, že se objevují nabídky zapojit do mobilních týmů také zdravotnický personál z krajských příspěvkových organizací. Někteří ředitelé už avizovali, že jejich zařízení jsou schopna nejen samostatně proočkovat své klienty a zaměstnance, ale také pomoct v dalších zařízeních,“* uvedla radní pro sociální a rodinnou politiku [Jana Leitnerová](https://jihomoravsky.pirati.cz/lide/jana-leitnerova/).

*„Dobrou zprávou je, že po připomínkách z krajů se rozhodlo ministerstvo zdravotnictví zařadit do kategorie 1.A i Domovy pro osoby se zdravotním postižením a Odlehčovací služby. Nyní pracujeme na zjištění zájmu v těchto zařízeních,“* dodala radní Leitnerová.

Jako první začne příští týden ve zkušebním režimu fungovat velkokapacitní očkovací centrum v areálu BVV. To by mělo být v plném provozu schopno „odbavit“ až 3600 lidí za den. Na základě zkušeností s provozem centra v Brně vybuduje kraj regionální očkovací centra v Blansku, Vyškově, Hodoníně, Břeclavi a Znojmě. Cílem je neblokovat velkým počtem návštěvníků provoz zdejších nemocnic. 

Personálně se budou snažit vypomoct hasiči i policisté, kraj hodlá oslovit i ambulatní a praktické lékaře, na administravu pak také dobrovolníky. 
 
