---
#název souboru: 2020-11-09-zaciname-kraj-jihomoravsky.md
### Povinné položky ###

category: CLANKY   # nešahat!
title: "2 dny do jmenování: Piráti plánují digitalizovat úřad"
date: 2020-11-09   # formát YYYY-MM-DD
author: Krajský MO
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/zaciname_kraj.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Desetičlenný zastupitelský klub Pirátů se připravuje na ustavující zasedání jihomoravského zastupitelstva. Na podnět budoucího radního pro vědu, inovace a IT Jiřího Hlavenky všichni zastupitelé absolvují před zasedáním test na Covid.

Plošným otestováním chtějí zastupitelé předejít možnému šíření nákazy i jít příkladem: hromadné akce jsou dosud v rámci nouzového stavu zakázány, tím spíše v uzavřených prostorách.

Právě omezení osobního kontaktu ilustruje, jak je krajský úřad nepřipraven na obdobné krize. A to chtějí Piráti změnit ihned po jmenování do funkcí, čemuž odpovídají i jejich gesce.

**Kteří Piráti zasednou na kraji?**

V zastupitelstvu zasedne dohromady deset členů a členek Pirátské strany. Zde je jejich seznam, včetně funkcí, na kterou jsou nominováni.

- [Lukáš Dubec](https://jihomoravsky.pirati.cz/lide/lukas-dubec/){:target="_blank"} je navržen na post prvního náměstka hejtmana pro otevřenost, participaci a životní prostředí
- Jiří Hlavenka je navržen na post radního pro vědu, výzkum, inovace a IT
- Jana Leitnerová je navržena na post radní pro sociální a rodinnou problematiku
- Ivo Vašíček je nominován na předsedu finančnímu výboru
- Petr Springinsfeld je nominován na předsedu výboru pro meziregionální vztahy
- Petr Vlasák má nominaci na předsedu komise pro kulturu
- Silvie Mrkvanová je nominována na místopředsedkyni sociálního a zdravotního výboru
- Eva Havlová je nominována jako členka výboru pro meziregionální vztahy a členka výboru pro životní prostředí a kulturu
- Miroslav Bárta je nominován jako člen kontrolního výboru a zároveň člen sociálního a zdravotního výboru
- Jiří Kadeřávek má nominaci na předsedu komise pro informatiku a je také navržen na člena výboru pro regionální rozvoj a výboru pro investice

**Co budou Piráti na kraji prosazovat?**

Agenda Pirátů bude vycházet z [volebního programu do krajských voleb](https://jihomoravsky.pirati.cz/program/){:target="_blank"}. Prioritami v oblastech, kde budou Piráti zastávat exekutivní funkce, jsou.

- životní prostředí: dotace na opatření zadržující vodu v krajině; metodická podpora obcím; energetická úspora u krajských budov;...
- sociální oblast: podpora rodin (částečné úvazky, rodinní poradci, mezigenerační centra); podpora pečujících (terénní služby, pěstounská péče); transparentní financování a rozšíření sociálních služeb
- otevřený úřad: online zápisy z jednání, srozumitelné webové stránky, otevřená výběrová řízení, participace občanů na rozhodování o rozpočtu
- inovace: podpora podnikatelů i startupů, propojení podnikatelské a vzdělávací sféry
- IT: transparentní vedení kraje, modernizace informačních systémů kraje, centralizace dat i komunikace, sdílení know-how

Bližší informace naleznete také v [Koaliční smlouvě JMK 2020-2024](https://a.pirati.cz/jihomoravsky/pdf/Priloha_1_koalicni_smlouva_ZJmK_2020.pdf){:target="_blank"}.
