---
#název souboru: 2021-09-09-brno-a-jihomoravsky-kraj-budou-vyuzivat-umelou-inteligenci.md
### Povinné položky ###

category: CLANKY   # nešahat!
title: "Brno a Jihomoravský kraj budou ještě chytřejší – s umělou inteligencí!"
date: 2021-09-09   # formát YYYY-MM-DD
author: Krajský MO
tags: Brno Jihomoravký-kraj umělá-inteligence technologie Tomáš-Koláčný Jiří-Hlavenka # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/UmelaInteligence.jpg # obrázek ideálně 420x677px minifikovaný přes https://tinypng.com/
#description: 

---
**Technologie se posouvají nezastavitelně vpřed. I správa měst musí jít s dobou. Novým trendem je výzkum využití AI – artificial intelligence (umělé inteligence). O budoucnost AI se v Brně stará platforma Brno AI, ke které letos míří více financí.**

Přechod, který sám pozná když jde po něm slepec či lampa, která zhasne v případě, že v okolí je málo lidí. Zatím hudba budoucnosti, avšak v Brně budou podobné věci v blízké době realitou.

> „Platforma Brno.AI je otevřenou komunitou věnující se tématu umělé inteligence. Hlavním úkolem této platformy je podpora výzkumu, vývoje a aplikace umělé inteligence v Brně a Jihomoravském kraji. Konkrétními cíli jsou nejen vytvoření a podpora ekosystému, vzdělávání a publicity, ale i propojování jednotlivých subjektů a aplikace AI v dalších doménách. V následujících letech se předpokládá další rozvoj platformy především v oblasti networkingu, vzdělávání a motivace dětí a mládeže,“ popsal náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
> 

Brno AI má kromě výzkumu za úkol informovat o umělé inteligenci veřejnost a propojovat experty z různých oborů k diskuzi ohledně využití umělé inteligence. Projekt vznikl v roce 2020 a měl 200 zakládajících členů. Dnes jich má spolek okolo 500 - jedná se o obohacení členské základny zástupci z přibližně 50 firem. Její plány jsou dané až do roku 2023 – prioritou bude osvěta, práce s mládeží, a vytvoření největší sítě lidí, kteří mají  potenciál výzkumu AI co nabídnout.

A jakou roli v tomto hrají Piráti? Piráti hrají v tomto projektu velkou roli. Projekt Brno.AI je totiž realizován ve spolupráci s JIC a pirátským radním Jihomoravského kraje pro vědu, výzkum, IT a inovace [Jiřím Hlavenkou](https://jihomoravsky.pirati.cz/lide/jiri-hlavenka/){:target="_blank"} . Navíc náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"} prosadil nezbytnou podporu této platformy. Celková výše podpory bude činit 165 000 Kč, a jedná se tak o jednu šestinu celkového rozpočtu projektu pro rok 2021. Na zbytku financování se podílí Masarykova univerzita, Vysoké učení technické, Jihomoravský kraj a další partneři z regionu.

> „Budujeme špičkovou programátorskou komunitu, propojujeme univerzitní výzkum s firemní praxí, a s potřebami veřejné sféry. Umělá inteligence a příbuzná témata (například analýza velkých dat) patří mezi poptávané, komerčně i výzkumně významná témata v oblasti informačních technologií. V budoucnosti to budou témata doslova stěžejní. Musíme být na budoucnost připraveni!“ uzavřel [Jiří Hlavenka](https://jihomoravsky.pirati.cz/lide/jiri-hlavenka/){:target="_blank"}. 
> 
