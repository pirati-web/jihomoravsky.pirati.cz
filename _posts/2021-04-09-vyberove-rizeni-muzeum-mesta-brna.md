---
#název souboru: 2021-04-09-vyberove-rizeni-muzeum-mesta-brna.md
### Povinné položky ###

category: CLANKY   # nešahat!
title: Kdo bude v příštích letech řídit muzeum ze Špilberku? 
date: 2021-04-09   # formát YYYY-MM-DD
author: Krajský MO
tags: muzeum výběrové-řízení Brno Marek-Fišer Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/muzeum2.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

**Muzeum města Brna hledá nového ředitele. V jeho čele stojí od konce roku 2003 PhDr. Pavel Ciprian. Na listopadovém zasedání Rady města Brna vyhlásili radní otevřené výběrové řízení právě na tuto pozici. Během následujících třech měsíců se přihlásilo osm kandidátů. Zajímá vás, jak výběrové řízení pokračuje? Čtěte dál!**

Muzeum města Brna je v současné době jednou z nejvýznamnějších muzejních institucí v celé České republice. Muzeum je rozprostřeno v několika budovách, které zároveň [reprezentují dějiny města a jsou významnými památkami](https://www.gotobrno.cz/misto/muzeum-mesta-brna/){:target="_blank"}. Mezi tyto budovy patří hrad Špilberk, Měnínská brána nebo vila Tugendhat, která je součástí Seznamu světového kulturního dědictví [UNESCO](https://www.tugendhat.eu/cz/unesco.html){:target="_blank"}. Do budoucna přibude také centrum dialogu v Arnoldově vile. 

**Aktuality z výběrové řízení** 

*„Stávajícímu panu řediteli skončilo jeho pětileté období a z tohoto důvodu, stejně jako u dalších příspěvkových organizací města, vypisujeme výběrové řízení na jeho pozici,“* [uvedl už v listopadu](https://www.brno.cz/brno-aktualne/tiskovy-servis/tiskove-zpravy/a/rada-mesta-brna-vyhlasila-vyberove-rizeni-na-reditele-muzea-mesta-brna/){:target="_blank"} náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}. 

Následně byla sestavena výběrová komise složena z dvanácti osob. *„Jsou zde čtyři odborní a tři političtí členové, dále zástupci rodin Tugendhat a Löw-Beer, vedoucí personálního a kulturního odboru a psycholožka,”* přibližuje předseda výběrové komise [Marek Fišer](https://jihomoravsky.pirati.cz/lide/marek-fiser/){:target="_blank"}. 

Přihlášky byly přijímány až do konce února letošního roku. Na uchazeče jsou kladeny vysoké nároky, hodnocená bude mimo jiné jejich koncepce rozvoje instituce na dalších pět let, kterou museli všichni vypracovat. *„Momentálně se po víkendech seznamuji s vizemi jednotlivých kandidátů. Přihlásilo se jich celkem osm, jeden v průběhu odstoupil. Jsem rád, že se sešlo dostatek kvalitních adeptů a je tedy z čeho vybírat. Uvidíme, jak se budou prezentovat u přijímacích pohovorů,”* prozradil pirátský radní pro kulturu.

Na pohovory dojde někdy na přelomu května a června. *„Datum stále ladíme. Kvůli covidu a mezinárodní porotě je to složitější, ale už se blížíme k jeho finalizaci. Výběrko bude určitě ostře sledované. Jde o prestižní funkci, proto si klademe nejen vysoké nároky na uchazeče, ale dáváme si velmi záležet i na preciznosti a transparentnosti samotného procesu. Těším se na osobní pohovory a věřím, že komise vybere dobře,”* doplnil Marek Fišer.

A kdo že jsou tedy horcí kandidáti a kandidátky na prestižní post na Špilberku?

- [Ing. arch. Iveta Černá](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Cerna_zivotopis_An.pdf){:target="_blank"} 
- [Mgr. Jiří Mihola, Ph.D.](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Mihola_zivotopis_An.pdf){:target="_blank"} 
- [Ing. arch. Dušan Novotník](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Novotnik_zivotopis_An.pdf){:target="_blank"} 
- [Mgr. Zbyněk Šolc](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Solc_zivotopis_An.pdf){:target="_blank"} 
- [Mgr. Marcela Straková](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Strakova_zivotopis_An.pdf){:target="_blank"} 
- [Mgr. Petra Svobodová, Ph.D.](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Svobodova_zivotopis_An.pdf){:target="_blank"} 
- [Mgr. et Mgr. Michal Žďárský](https://www.brno.cz/fileadmin/user_upload/sprava_mesta/magistrat_mesta_brna/PO/volna_mista_ostatni/Reditele_-_zivotopisy_a_koncepce/Muzeum_mesta_Brna_03/Zdarsky_zivotopis_An.pdf){:target="_blank"} 

O dalším průběhu řízení vás budeme průběžně informovat. Sledujete nás na našem [Facebooku](https://www.facebook.com/CPS.JMK){:target="_blank"} a [Instagramu](https://www.instagram.com/piratijmk/){:target="_blank"}, aby vám nic neuniklo.
