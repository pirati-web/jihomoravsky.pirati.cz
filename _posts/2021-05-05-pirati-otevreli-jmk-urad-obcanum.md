---
#název souboru: 2021-05-05-pirati-otevreli-jmk-urad-obcanum.md
### Povinné položky ###

category: CLANKY   # nešahat!
title: "Piráti otevřeli Jihomoravský kraj a nabídli občanům otevřená data, nový web i přístup do kalendářů"
date: 2021-05-05 # formát YYYY-MM-DD
author: Krajský MO
tags: jmk otevřený-úřad lukáš-dubec jiří-hlavenka participace open-data # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/otevreny_urad_web.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Předvolební sliby jihomoravských Pirátů nezůstaly na papíře - balík závazků k otevřenému a přívětivému úřadu je z velké části splněn. Kraj dnes spustil [přehledný web](http://www.jmk.cz){:target="_blank"} pro občany, zveřejnil [rozcestník otevřených dat](http://opendata.jmk.cz){:target="_blank"} a zbavil se zbytečných bariér na krajském úřadě v podobě turniketů. Pirátští uvolnění zastupitelé a zastupitelky zároveň zveřejnili své pracovní kalendáře na svých webových profilech.

**Konec turniketů i zmateného webu**

Těžko mluvit o otevřeném úřadu, když hned v zádveří budovy na návštěvníky čekají turnikety, které se spíš podobají zátarasům. Ty dnešním dnem zmizely. Další novinkou jsou zpřehledněné webové stránky. *„Chceme od začátku otevřený úřad, který bude srozumitelný pro veřejnost a bude pro ni partnerem. To opravdu nekoresponduje s turnikety v zádveří budovy úřadu a webem plným odkazů na excelové tabulky. Turnikety šly pryč včera, s nepřehledným webem se milerád loučím dnes,“* řekl [Lukáš Dubec](http://jihomoravsky.pirati.cz/lide/lukas-dubec){:target="_blank"}, náměstek JMK pro otevřenost a participaci, při příležitosti představení otevřeného jihomoravského úřadu 5. května. 

Právě datum 5/5 poukazuje na pět novinek, které kraj v rámci větší otevřenosti zavedl. Vedle zrušení turniketů a nového webového profilu, který obsahuje i otevřená data, je to zveřejňování zápisů z jednání, videozpravodaj, který bude každý měsíc prezentovat ty nejdůležitější novinky z regionu, a zapojování veřejnosti do strategických aktivit kraje.

**Otevřenost ve sdílení dat i spolupráce s veřejností**

Uplynulý rok vystavil i Jihomoravský kraj výzvám souvisejícím s nutností jednat distančně a řešit flexibilně výzvy související s očkováním. *„Z mého pohledu Jihomoravský kraj uspěl. Zařídili jsme distanční jednání výborů, komisí i on-line přenosy zastupitelstva. Z jednání jsou veřejné zápisy,“* říká [Jiří Hlavenka](http://jihomoravsky.pirati.cz/lide/jiri-hlavenka){:target="_blank"}, radní JMK pro inovace a IT. Důležitá byla schopnost okamžitě reagovat na potřeby softwarových řešení kvůli Covidu. Kraj mimo jiné zveřejnil otevřená data k managementu očkování a několik krajů z nich čerpalo při řešení obdobné situace u nich.

Právě spolupráce a sdílení dat bude klíčem i pro zavádění principů participace. Na krajském úřadě proběhne v příštích měsících diagnostika, která zmapuje potřeby a příležitosti k jejich zavedení. *„V koalici jsme se shodli, že se nechceme vydat cestou participativního rozpočtu po vzoru obcí, ale spíše  chceme rozvíjet zapojování starostů a starostek či odborných institucí do příprav strategických a koncepčních věcí. To smysl dává a to se snažíme již v oblasti životního prostředí aplikovat, například dotazníkovým šetřením při hledání vhodných lokalit pro malé vodní plochy,“* dodal náměstek Lukáš Dubec.

**Piráti jdou ještě dál: zveřejnili své kalendáře**

Pirátští uvolnění zastupitelé a zastupitelky na kraji chtějí umožnit široké veřejnosti dohledat každou konkrétní pracovní schůzku či jednání. Proto zveřejnili své pracovní kalendáře. Můžete tak sledovat, s kým se dnes sejde náměstek Lukáš Dubec, nebo co čeká příští týden radního Jiří Hlavenku. Stejné opatření automaticky přijali všichni pirátští poslanci, včetně lídra jihomoravských Pirátů do voleb, [Radka Holomčíka](http://jihomoravsky.pirati.cz/lide/radek-holomcik){:target="_blank"}. Zveřejňování aktivit související s volenou funkcí je u Pirátské strany standard a důkaz otevřenosti vůči těm, kteří dali dotyčným hlas ve volbách.
