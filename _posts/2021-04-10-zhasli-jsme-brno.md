---
#název souboru: 2021-04-10-zhasli-jsme-brno.md
### Povinné položky ###

category: CLANKY   # nešahat!
title: Zhasli jsme Brno!
date: 2021-04-10   # formát YYYY-MM-DD
author: Michal Marciniszyn 
tags: Brno světelný-smog měření TSB  # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
authorId: michal.marciniszyn # ve formátu jmeno.prijmeni - prolinkování s profilem přes uid
image: posts/tma.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---
V Brně je, jako v každém velkém městě, problém se světelným smogem. Rozhodli jsme se využít  možnosti lockdownu a zmapovat jak velké množství světelného smogu vzniká, když veřejné osvětlení nesvítí. Díky příznivému počasí v noci z pátku na sobotu, přibližně od půlnoci  do čtyř ráno, bylo proto zhasnuto veřejné osvětlení i osvětlení památek v celém Brně.

Za normálních okolností bychom si podobnou akci nemohli z důvodu bezpečnosti dovolit. Jde tedy o pěknou ukázku toho, že všechno zlé je k něčemu dobré. V Technických sítích je jedním z našich cílů minimalizace světelného smogu. Společně s magistrátem jsme proto v noci získávali  data, abychom zjistili, zda-li by dávalo smysl uvažovat i o jiných opatřeních k regulaci nechtěného světla. Tato aktivita vznikla spoluprací Technických sítí Brno, odboru životního prostředí a odboru městské informatiky.

Jako Piráti jsme známí tím, že opíráme naše rozhodování o data. Díky získaným datům budeme mít pevný bod pro další diskuzi nad tématem světelného smogu. Tato problematika ovlivňuje životy spousty lidí, kterým světlo narušuje zdravý spánek. Není tím však dotčen jen život nás, lidí. Dost často zapomínáme, že naše město je součástí komplexního ekosystému. Spolu s námi zde žije spousta jiných živočichů a rostlin, kterým noční světlo narušuje přirozené životní cykly. 

Je proto velmi důležité se touto problematikou zaobírat aktivně. Jsem velice rád, že jsme využili příležitosti a uskutečnili toto jedinečné měření. Věřím, že se nám společně podaří najít lepší rovnováhu mezi potřebami člověka a přírody.

[Michal Marciniszyn](https://jihomoravsky.pirati.cz/lide/michal-marciniszyn/){:target="_blank"}

