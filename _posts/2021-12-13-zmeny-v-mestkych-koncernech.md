---
#název souboru: 2021-12-13-zmeny-v-mestkych-koncernech.md
### Povinné položky ###

category: CLANKY   # nešahat!
title: Změny v městských koncernech 
date: 2021-12-13  # formát YYYY-MM-DD
author: Krajský MO
tags: Tomáš-Koláčný městké-firmy piráti  # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/gold.jpg # obrázek ideálně 420x677px minifikovaný přes https://tinypng.com/
#description: Město reaguje na aktuální situaci - hlasování a projednávání představenstev nyní možné i distančně, za neúčast adekvátní snížení odměn. 

---
**Město reaguje na aktuální situaci - hlasování a projednávání představenstev nyní možné i distančně, za neúčast adekvátní snížení odměn.**

U všech společností městského koncernu Rada města Brna ve své působnosti valné hromady změnila své stanovy. Důvodem k úpravám je možnost distanční účasti při zasedání orgánů společností, ale také snížování odměn při častých absencích.

Důležitá schválená úprava je u vzorů smluv o výkonu funkce, což se týká hlavně odměn členů představenstva. „V případě, že se člen představenstva nebo dozorčí rady účastní alespoň 50 % z celkového počtu jednání konaných v konkrétním pololetí, náleží mu v následujícím kalendářním pololetí odměna ve výši 100 % odměny sjednané ve smlouvě o výkonu funkce. Pokud je jeho přítomnost méně než 50 %, odměna bude zkrácena také na polovinu. V případě, že se zasedání nezúčastní vůbec, odměna za výkon funkce členu představenstva nebo dozorčí rady v následujícím kalendářním pololetí nenáleží,“ doplnil pirátský náměstek Tomáš Koláčný.

Ve stanovách městských společností došlo k několika dalším změnám :

>Členem představenstva i dozorčí rady může nově být též právnická osoba.
>

>Změna úpravy jednání za společnost, kdy jejím jménem jednají primárně dva členové představenstva, z nichž musí být vždy alespoň jeden předseda nebo místopředseda, a to ve všech věcech. Společnost tak nebude vázána pouze na předsedu a místopředsedu, ale aby již na základě ujednání stanov byli oprávněni jednat i ostatní řadoví členové představenstva.
>

>Zavedení oprávnění valné hromady určit osobu, jež se bude moci zúčastnit jednání představenstva společnosti a na taková jednání po splnění podmínek daných stanovami být zvána. Oprávněnou osobou bude moci být pouze primátor města Brna nebo některý z jeho náměstků, přičemž tato osoba bude muset zachovávat povinnost mlčenlivosti uloženou stanovami společnosti. Mlčenlivost oprávněné osoby je prolomena na základě stanov společnosti ve vztahu k okruhu osob tam vymezenému.
>

>Zjednodušení úpravy kontroly dozorčí rady vůči právním jednáním učiněným představenstvem.  Kontrola dozorčí rady je ponechána v zákonném rozsahu stanoveném zákonem o obchodních korporacích.  
>

*„Potřeba distančního způsobu projednávání a hlasování vyvstala s pandemií covidu, nicméně se tak urychlil přechod k modernějším formám komunikace,“* uvedl náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}. a popsal, v čem schválené změny spočívají: *„Díky změnám stanov všech devíti společností, které jsou začleněny do koncernu statutárního města Brna, zavádíme komplexní úpravu hlasování per rollam u představenstev a dozorčích rad, analogicky s tím, jak to u valných hromad umožňuje zákon o obchodních korporacích. V případě, že se člen orgánu nevyjádří ve lhůtě stanovené pro zaslání vyjádření k návrhu rozhodnutí, tak platí, že s návrhem nesouhlasí. A dále bude možné, aby tyto orgány jednaly pomocí technických prostředků umožňujících komunikaci na dálku, typicky hlavně prostřednictvím videokonferencí.“* 

Současně se schválily také nové vzorové smlouvy o výkonu funkce člena představenstva a člena dozorčí rady. 

Členy koncernu statutárního města Brna jsou: SAKO Brno, a. s., STAREZ – SPORT, a. s., Brněnské komunikace, a. s., Technické sítě Brno, akciová společnost, Lesy města Brna, a. s., Teplárny Brno, a. s., Pohřební a hřbitovní služby města Brna, a. s., Veletrhy Brno, a. s., Dopravní podnik města Brna, a. s.

