---
#název souboru: 2021-10-06-digitalni-salinkarta.md
### Povinné položky ###

category: CLANKY   # nešahat!
title: Šalinkarty řešíme digitálně!
date: 2021-10-06   # formát YYYY-MM-DD
author: Krajský MO
tags: digitalizace šalinkarta MHD DPMB Michal-Marciniszyn Adam-Zemek # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/digisalinka.png # obrázek ideálně 420x677px minifikovaný přes https://tinypng.com/
#description: Papírovým šalinkartám odzvonilo! Město tak ušetří miliony korun na provozních nákladech a lidé zase spoustu času. Oblíbenou šalinkartu si teď mohou občané zařídit v e-shopu Brno ID. Dlouhodobě se snažíme, aby úroveň brněnské dopravy odpovídala 21. století. Dalším krokem v naší digitální reformě města se proto staly elektronické šalinkarty – ekonomicky i ekologicky efektivnější řešení jízdného v MHD.

---
**Papírovým šalinkartám odzvonilo! Město tak ušetří miliony korun na provozních nákladech a lidé zase spoustu času. Oblíbenou šalinkartu si teď mohou občané zařídit v e-shopu Brno ID. Dlouhodobě se snažíme, aby úroveň brněnské dopravy odpovídala 21. století. Dalším krokem v naší digitální reformě města se proto staly elektronické šalinkarty – ekonomicky i ekologicky efektivnější řešení jízdného v MHD.**

> Přechod na elektronické jízdenky vysvětluje náš pirátský člen představenstva Dopravního podniku města Brna [Adam Zemek](https://lide.pirati.cz/profil/2606/){:target="_blank"}: „Tento krok byl pro dopravní podnik i pro město nejlepším řešením situace, kdy začínal dosluhovat starý systém pro prodej papírových předplatních jízdenek. Změna na čistě elektronické jízdenky samozřejmě nepřijde ze dne na den, ale postupně. Očekáváme, že vše půjde hladce. Koneckonců již dnes používá elektronickou variantu předplatného 142 tisíc cestujících. Na tisku a distribuci navíc DPMB ušetří až **4 miliony korun ročně**.”
> 

Pokud však preferujete klasiku, papírové jízdenky bude přechodně dále možné zakoupit v Novobranské ulici, na Mendlově náměstí, na nádraží v Králově Poli, na Staré osadě, u zoologické zahrady a od příštího roku na nové tramvajové konečné v bohunickém kampusu.

> „Jako Brňák jsem hrdý, jak naše město ukazuje, že chytrá IT řešení mohou posunout kvalitu života ve městě o řád výš. Jízda s MHD nikdy nebyla snazší než nyní, což také může pomoci při boji s klimatickou změnou. Digitalizace má obrovský potenciál usnadnit provoz státní správy a zjednodušit život občanů. Takovou politiku chci prosazovat také v Poslanecké sněmovně,” dodal [Michal Marciniszyn](https://jihomoravsky.pirati.cz/lide/michal-marciniszyn/){:target="_blank"}, předseda komise pro otevřené a chytré město, expert na Smart Cities a náš kandidát do Poslanecké Sněmovny.
> 

Bez nutnosti osobní návštěvy prodejního místa a bez prodlení lze předplatné vyřídit již nyní, a to na webu [BrnoID](https://www.brnoid.cz/cs/){:target="_blank"}. Najdete tam také přehledný návod k registraci a zakoupení elektronické předplatné jízdenky.

Piráti tak v Brně ukazují, že digitalizace může fungovat, přinést reálnou změnu a zkvalitnit život našich občanů. Doufáme, že nám úspěch ve volbách umožní prosadit podobné modernizační reformy také na celostátní úrovni. Že budeme moci vrátit zemi budoucnost.

<div style="text-align:center"><a href="https://a.pirati.cz/jihomoravsky/img/posts/michalsockydigi.png" target="_blank">
<img src="https://a.pirati.cz/jihomoravsky/img/posts/ichalsockydigi.png" alt="Mapa nadzemky">

</a></div>
