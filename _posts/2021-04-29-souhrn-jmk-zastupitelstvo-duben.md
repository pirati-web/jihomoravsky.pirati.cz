---
#název souboru: 2021-04-29-souhrn-jmk-zastupitelstvo-duben.md
### Povinné položky ###

category: CLANKY   # nešahat!
title: "Jihomoravské zastupitelstvo v dubnu odsouhlasilo dotace pro vodu, péči i malé prodejny"
date: 2021-04-29 # formát YYYY-MM-DD
author: Krajský MO
tags: jmk zastupitelstvo lukáš-dubec jana-leitnerová jiří-hlavenka petr-springinsfeld eva-havlová # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/web_zastupitelstvo_jmk.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Dubnové zastupitelstvo nabídlo velké množství atraktivních témat. Pod mnohými jsou podepsáni pirátští zastupitelé a zastupitelky. Vedle mediálně vděčných bodů dotací do životního prostředí a sociální oblasti bychom chtěli vypíchnout i srdcovku Petra Springinfelda v podobě změny jednacího řádu. Ten nyní umožňujel jednání distanční formou. 

Pirátský klub se před zasedáním tradičně otestoval a trochu netradičně naplnil charitativní foodboxy trvanlivými potravinami. A my nyní z dubnového zasednání předkládáme TOP výběr naší práce!

**Distanční účast na jednáních dostala zelenou**

Jihomoravský kraj umožnil po startu pandemie velmi bryskně pracovat z domu všem svým 700 zaměstnancům. Zasedání výborů a komisí ale distanční formou možné nebylo - chyběla příslušná změna Jednacího řádu. Proto se v uplynulém půlroce rušily prakticky všechny schůze. Náš zastupitel Petr Springinsfeld[Petr Springinsfeld](https://jihomoravsky.pirati.cz/lide/petr-springinsfeld){:target="_blank"} se s tím ale nesmířil. Nejprve zajistil dálkový přístup na jednání Výboru pro meziregionální vztahy a následně pomohl vyladit i příslušnou úpravu pravidel. Nepřítomným zastupitelkám a zastupitelům teď budou stačit kartičky “PRO”, “PROTI”, “ZDRŽEL/A SE” a stabilní wi-fi. Více [ZDE](https://jihomoravsky.pirati.cz/aktuality/springinsfeld-kraj-musi-umoznit-dalkove-jednani.html){:target="_blank"}.

**13 milionů proti suchu: na rybníky i zeleň společně se starosty**

*„Komu se nelení, tomu se zelení.“*, *„V mělkém rybníce se nedaří velkým rybám.“* To si vzali k srdci jihomoravské obce a rozhodli se využít hozené rukavice v podobě 13 milionového balíku na boj se suchem. Výsledkem je impozantní seznam více než stovky projektů na revitalizace rybníků a výstavby nádrží, péče o vzrostlé stromy i zavádění zavlažovacích systémů po celém kraji. *„První kolo výzvy ukázalo, že obce mají velký zájem s krajem spolupracovat na boji proti suchu, což mě nesmírně těší. Tuto spolupráci chci v oblasti životního prostředí do budoucna určitě dál prohlubovat a obce více vtahovat do řešení sucha v našem kraji,“* říká náměstek pro lidi a přírodu [Lukáš Dubec](https://jihomoravsky.pirati.cz/lide/lukas-dubec/){:target="_blank"}. A hned obeslal jihomoravské obce s originálním dotazníkem: *„Máte zájem ve své obci vybudovat malé vodní plochy? A máte pro ně vhodné umístění?“* Odpovědí dostal několik set. Zájem obcí o tůně, mokřady i obnovy rybníčků potvrdil i on-line seminář kraje, kterého se zúčastnilo na 50 starostek a starostů. 

**Jednoznačná podpora pro projekty na podporu seniorů, rodin i neformálně pečujících**

Zastupitelky a zastupitelé odsouhlasili přidělení balíku dotací na projekty pro seniory, rodiny i pečující. *„Celkem kraj na dotacích rozdělí 7,5 milionu korun mezi 166 úspěšných žadatelů,“* uvedla [Jana Leitnerová](https://jihomoravsky.pirati.cz/lide/jana-leitnerova){:target="_blank"}, radní pro sociální a rodinnou politiku JMK. Finance mají podle Jany směřovat jak na služby rodinných a komunitních center, tak na podporu klubů seniorů a dobrovolnických center. Z dotací míří pobídky v celkové výši 1,5 milionu na projekty pro neformálně pečující. *„Tyto prostředky míří na podporu a poradenství pro ty, kteří se rozhodli pečovat o potřebné například v domácím prostředí. Mým cílem je, aby tato částka do budoucna rostla,“* dodala Jana. Více [ZDE](https://www.kr-jihomoravsky.cz/Default.aspx?ID=436212&TypeID=2){:target="_blank"}.

**Malé obce bez místních prodejen neskončí**

O tom, jak důležitá je malá “sámoška” na vesnici, netřeba vyprávět. Pro obyvatele vesnic je to často jediný zdroj čerstvých potravin i základních potřeb. Kraj se proto rozhodl téměř stovce z nich pomoct formou dotace, aby kompenzoval ztráty prodejen z uplynulého roku. *„Z vlastní zkušenosti vím, že jak se jednou vesnická prodejna zavře, už se neotevře a provozovatel obvykle ukončí činnost nadobro. Proto je důležitá kontinuita v podpoře, a to i v horších časech,“* říká radní pro inovace [Jiří Hlavenka](https://jihomoravsky.pirati.cz/lide/jiri-hlavenka){:target="_blank"}. Více [ZDE](https://jihomoravsky.pirati.cz/aktuality/jmk-dal-ctyri-miliony-malym-prodejnam.html){:target="_blank"}.

**Kraj “je připraven” podpořit novou Skautskou klubovnu ve Vyškově**

Zastupitelstvo odsouhlasilo také dotaci pro skauty z Vyškova, aby mohli dokončit novou klubovnu. Centrum vyškovské skautské organizace ale nebude sloužit jen skautům a skautkám, využívat jej bude i Mateřské centrum Radost a další dětské organizace. *„Naší snahou v zastupitelstvu je podpora organizované mládeže, tím spíš v době, kdy děti na dlouhou dobu vypadli z kolektivů. Právě skautské, turistické i jinak zaměřené oddíly se snažily v dětech udržet alespoň on-line pocit, že někam patří a mají přátele, mezi které se budou moct vrátit. Jako skautka vím, že podobné prostředí formuje děti od raných školních let až po dospělost,“* řekla naše zastupitelka [Eva Havlová](https://jihomoravsky.pirati.cz/lide/eva-havlova/){:target="_blank"}. Krásná dřevostavba je už na první pohled příjemným centrem setkávání. Její výstavbu můžete podpořit i vy [ZDE](http://www.novaklubovna.jdem.cz/){:target="_blank"}.
