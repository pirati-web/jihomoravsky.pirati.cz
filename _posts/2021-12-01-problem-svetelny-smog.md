---
#název souboru: 2021-12-01-problem-svetelny-smog.md
### Povinné položky ###

category: CLANKY   # nešahat!
title: Proč je světelný smog v Brně problém?
date: 2021-12-01   # formát YYYY-MM-DD
author: Michal Marciniszyn
tags: Brno světelný-smog TSB Michal-Marciniszyn # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: michal.marciniszyn # ve formátu jmeno.prijmeni - prolinkování s profilem přes uid
image: posts/miskofoto.png # obrázek ideálně 420x677px minifikovaný přes https://tinypng.com/
#description: V Brně bereme boj s tímto škodlivým fenoménem vážně. Možná si vzpomenete na to, jak jsme na konci COVIDového nočního lockdownu v Technických sítích Brno na téměř čtyři hodiny vypnuli veřejné osvětlení. A chceme zajít ještě dále!

---
**V Brně bereme boj s tímto škodlivým fenoménem vážně. Možná si vzpomenete na to, jak jsme na konci COVIDového nočního lockdownu v Technických sítích Brno na téměř čtyři hodiny vypnuli veřejné osvětlení. A chceme zajít ještě dále!** 

Pojem světelný smog je poměrně nový, přesto si zaslouží naší pozornost. Jde o umělé noční osvětlení, které v přílišném množství ohrožuje život lidí, zvířat i rostlin. Ne každé světlo je však stejně škodlivé. Nejvíce nám i přírodě vadí především modrá složka světla. Většina veřejného osvětlení (VO) v našich ulicích stále pochází z sodíkových výbojek, které produkují modré složky jen velmi málo.

Jiná je situace u moderních LED svítidel. Mají nesporné výhody proti sodíkovým výbojkám - lepší distribuci světla, možnost stmívání nebo vyšší energetickou účinnost. Bohužel platí, že čím více modré složky LED obsahuje, tím je více energeticky účinná. V dnešní době neexistuje regulace složení spektra VO, proto se často využívají ta nejvíce energeticky účinná svítidla, tedy zejména ta s vysokým podílem modré složky. Často je potkáváme při osvětlení průmyslových a distribučních komplexů, nebo na parkovištích u obchodních domů.

Škodlivost modré složky světla pro člověka spočívá především v ovlivnění tvorby melatoninu, hormonu nutného pro usínání. Proto zavedli například výrobci počítačů či mobilních telefonů různé noční režimy, které minimalizují množství modrého světla vyzařovaného obrazovkami. Bez nich by se některým z nás až dvě hodiny po vypnutí obrazovky nedalo usnout. I velká intenzita modré složky ze soustavy veřejného osvětlení může mít na tvorbu melatoninu negativní efekt. K tomu existují i studie o negativním vlivu nočního světla na vymírání hmyzu. U stromů pak je zdokumentováno pozdní opadávání listů a jedná se tak o další zbytečný stres pro stromy ve městě. Všechny tyto negativní vlivy nás vedly ke snaze množství světelného smogu zmapovat a případně s ním i bojovat.

Během našeho měření jsme změřili hladinu světelného smogu tvořeného zdroji mimo naši soustavu osvětlení. Výsledky nás přímo zaskočily. V centru města jsou ostatní zdroje zodpovědné za více než polovinu světelného znečištění! Náš “neskromný” odhad přitom byl, že zdroje mimo naši soustavu tvoří přibližně 30 % znečištění. Na této akci se se mnou podílela i Hvězdárna Brno a vědci VUT.

Vydali jsme se proto na cestu boje s tímto znečištěním a v dalším díle vám představím první kroky, jež jsme podnikli.

Leteckou mapu z měření si můžete prohlédnout sami na [brno.cz/nocni-brno](https://brno.cz/nocni-brno ){:target="_blank"}

[Michal Marciniszyn](https://jihomoravsky.pirati.cz/lide/michal-marciniszyn/){:target="_blank"}
Zastupitel MČ Brno-střed a předseda představenstva TSB, a.s.
