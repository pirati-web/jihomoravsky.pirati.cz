---
#název souboru: 2021-03-25-cyklostezky-napric-brnem.md
### Povinné položky ###

category: CLANKY   # nešahat!
title: Cyklostezky napříč Brnem!
date: 2021-03-25   # formát YYYY-MM-DD
author: Krajský MO
tags: Brno cyklodoprava Tomáš-Koláčný Marek-Lahoda participativní-rozpočet # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/cyklo.jpg # obrázek ideálně 420x677px minifikovaný přes https://tinypng.com/
#description: Opět se ukázalo, že skvělý projekt a hlas veřejnosti mají ve městě svou váhu. Díky participativnímu rozpočtu Dáme na vás se prosadily projekty cyklostezky Letenská lávka-Přístavní, Bystrc a cyklostezky Slatina-Líšeň.

---
**Opět se ukázalo, že skvělý projekt a hlas veřejnosti mají ve městě svou váhu. Díky participativnímu rozpočtu Dáme na vás se prosadily projekty cyklostezky Letenská lávka-Přístavní, Bystrc a cyklostezky Slatina-Líšeň.**

Rada města Brna vybrala zhotovitele a schválila smlouvy o vypracování projektové dokumentace cyklostezek. První z uvedených vychází z projektu Pohodlný cyklopříjezd k přehradě.

*„Počátek trasy je plánován u Letenské lávky, poté podél pravého břehu Svratky. Stezka bude dále pokračovat podjezdem pod silničním a tramvajovým mostem až k fotbalovému hřišti, před kterým odbočí podél tramvajové trati k ulici Přístavní. Tam trasa skončí,“* uvedl náš pirát a náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.

Druhá cyklostezka Slatina-Líšeň bude začínat na křižovatce ulic Hviezdoslavova a Mikulčická. Plán cyklostezky počítá s vybudováním nové lávky přes dálniční přivaděč Ostravská či vedením podél ulice Holzova po stávajícím mostě. Půjde o 2 + 2 pruhy a cyklostezku, také bude vybudován podchod pro pěší i cyklisty pod ulicí Holzova. Trasa bude pokračovat po ulici Horákovské, která by měla být šířkově upravena pro provoz cyklistů a vozidel, až ke křížení s ulicí Ondráčková, kde cyklostezka končí.

*„Na řadě dalších projektů spolupracujeme také s Odborem dopravy magistrátu. V Bystrci má vzniknout nová lávka pro pěší a cyklisty při přestavbě problémové křižovatky u UniHobby. Na druhé straně města koordinujeme naše záměry na nové cyklostezky s plány ŘSD na výstavbu východního segmentu velkého městského okruhu. Naším cílem je v Brně vybudovat páteřní síť cyklostezek, aby se občané mohli po městě dopravovat snadno, rychle a hlavně bezpečně i na kole,”* říká [Marek Lahoda](https://jihomoravsky.pirati.cz/lide/marek-lahoda/){:target="_blank"} ,  pirátský místopředseda Komise dopravní RMB.

Participativní rozpočet Dáme na vás právě v březnu spustil kampaň k ročníku 2021. Už 5. ročník PARO umožňuje Brňanům rozhodovat o 35 milionech, které poputují na realizaci nápadů z řad veřejnosti. Aktuálně se odehrává fáze, kde lidé mohou do 15. května navrhovat nápady pro Brno na www.damenavas.brno.cz a získat tak na každý z nich až tři miliony korun.

*„Jsem rád, že plán nechat rozhodovat o budoucnosti Brna i běžné občany se podařil. Cílem Dáme na vás je ukázat lidem, že každý z nich má možnost rozhodnout o tom, jak se naloží s částí rozpočtu města Brna jako například budováním cyklostezek.  Je to důkaz toho, že Brno se vydává cestou moderního a zdravého města!”* dodal Tomáš Koláčný.

Tak co myslíte? Jaké další projekty by zlepšily budoucnost města? Navštivte webovou stránku [damenavas.brno.cz](https://damenavas.brno.cz){:target="_blank"} a navrhnite vlastní projekt!






