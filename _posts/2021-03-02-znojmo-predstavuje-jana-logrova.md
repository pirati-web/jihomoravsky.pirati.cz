---
#název souboru: 2021-03-02-znojmo-predstavuje-jana-logrova.md
### Povinné položky ###

category: CLANKY   # nešahat!
title: "Znojmo představuje Janu Logrovou: „K politice mě přivedla práce s lidmi bez domova“"
date: 2021-03-02  # formát YYYY-MM-DD
author: Krajský MO
tags: znojemsko znojmo jana-logrová sociální-politika # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/jana_znojmo.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Dnes Vás seznámíme s naší členkou [Janou Logrovou](http://jihomoravsky.pirati.cz/lide/jana-logrova), která Piráty zastupuje v Komisi sociální a zdravotní a v Komisi bytové.

Jana je vystudovaná sociální pracovnice a v rámci oboru prošla mnoha praxemi a dobrovolnictvím. Momentálně pracuje jako terénní sociální pracovnice v Kontaktním centru ve Znojmě. Pracovala ale také jako sociální pracovnice s dětmi a mládeží, které jsou v obtížné životní situaci anebo jako terénní sociální pracovnice s lidmi bez domova. Má zkušenosti také jako osobní asistentka v chráněném bydlení a přímou osobní zkušenost má s domácí péčí o prarodiče. Sociální práce je pro ni zkrátka profesí, koníčkem i životním stylem.

Poslední rok je Jana garantkou pirátského Krajského expertního týmu (KET) sociální politiky a zdravotnictví. Členové a členky tohoto týmu se věnují budování sítě odborníků v rámci Jihomoravského kraje a také realizaci vlastních projektů a nápadů.

Byla to právě práce s lidmi bez domova, která ji motivovala k tomu, aby se blíže seznámila s bytovou politikou města. V rámci bytové komise se tedy zaměří především na způsob přidělování městských bytů, který považuje za netransparentní.
