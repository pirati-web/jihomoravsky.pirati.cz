---
layout: blog
category: CLANKY
title: 9. výročí impulsu k založení Pirátů od Jiřího Kadeřávka
date: 2018-04-19T09:39:53.527Z
author: Jan Můčka
image: /assets/img/posts/zalozeni-strany.jpg
description: >-
---

Dnes je 9. výročí od chvíle, kdy Jirka Kadeřávek inicioval vznik České pirátské strany. Ačkoliv jsou Piráti stranou, která se dívá především do budoucnosti, tak u příležitosti 19. dubna si dovolíme ohlédnout se nostalgicky zpět - k samotnému zárodku Pirátů.

Před 9 lety, právě 19. dubna 2009, totiž vplula do moře internetu myšlenka na založení České pirátské strany. Semínko, které se rozrostlo ve 3. nejsilnější stranu v zemi, [zasadil Jiří Kadeřávek](http://www.abclinuxu.cz/blog/BoodOk/2009/4/petice-pod-vznik-ceska-piratske-strany){:target="_blank"} na portálu [AbcLinuxu.cz](http://www.abclinuxu.cz){:target="_blank"}, který se zabývá svobodným softwarem a operačním systémem Linux. Nás, jako Jihomoravskou buňku Pirátů, hřeje u srdce, že Jiří Kadeřávek je z našeho kraje a stále se zapojuje do stranických diskuzí. Před několika týdny se také připojil i do brněnského místního sdružení.

<img alt="Jiří Kadeřávek v roce 2010" class="imgr" src="https://www.piratskelisty.cz/upload/thumbs/w600/2291.jpg" style="width: 280px; height: 409px; float: left;" title="Jiří Kadeřávek v roce 2010">

*„Místo, aby Internet sloužil k všeobecnému prospěchu lidí, pomalinku, tu více, tu méně hlasitě se mění v nástroj kontroly a manipulace,“* popsal tehdy na webu svou hlavní motivaci Kadeřávek, budoucí zakladatel České pirátské strany. Následovalo vytvoření přípravného výboru a sběr on-line podpisů nutných k založení strany. V té době bylo ze zákona potřeba tisíc podpisů, které se podařilo sesbírat za pouhé dva dny.

K podání registrace strany došlo 27. května, ministerstvo vnitra žádosti vyhovělo a Česká pirátská strana tak oficiálně vznikla 17. června 2009. Prvním předsedou se ještě před začátkem letních prázdnin stal Kamil Horký, kterého po čtyřech měsících vystřídal Ivan Bartoš, který v čele strany zůstal až do června 2013.

Od prvního krůčku k vytvoření strany, která má především bránit svobodu, se toho stalo opravdu spousta. V roce 2012 se Piráti stali parlamentní stranou, když ve volbách zvítězil Libor Michálek, nestraník, který kandidoval za Piráty. Postupně se dařilo získávat zastupitele v obcích i zastupitelstvech, v roce 2014 pak chybělo jen pár tisíc hlasů k tomu, aby měli Piráti zastoupení i v Evropském parlamentu.

Největší zlom však nastal v minulém roce, kdy se Piráti stali třetí nejsilnější stranou v Poslanecké sněmovně.

Za devět let se změnila celá řada věcí, ať už jde o zájem médií, význam strany v celostátní politice nebo mnohem širší záběr témat. Jedno však zůstává neměnné a to snaha bránit svobodu jednotlivce, odmítat manipulaci a dezinformace a používat internet i moderní technologie ku prospěchu lidí.
