---
#název souboru: 2021-04-13-brno-pomuze-zenam-s-rakovinou.md
### Povinné položky ###

category: CLANKY   # nešahat!
title: Brno pomůže ženám s rakovinou
date: 2021-04-13   # formát YYYY-MM-DD
author: Krajský MO
tags: participativní-rozpočet PARO Brno Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/cancer.jpg # obrázek ideálně 420x677px minifikovaný přes https://tinypng.com/
#description: Radní města Brna schválili finanční podporu projektu z participativního rozpočtu nazvaný NEBÝT NA TO SAMA – Ženy v onko léčbě. Projekt se ve spolupráci s neziskovou organizací Liga proti rakovině Brno zaměřuje na zpříjemnění procesu léčby onkologických pacientek.

---

**Radní města Brna schválili finanční podporu projektu z participativního rozpočtu nazvaný NEBÝT NA TO SAMA – Ženy v onko léčbě. Projekt se ve spolupráci s neziskovou organizací Liga proti rakovině Brno zaměřuje na zpříjemnění procesu léčby onkologických pacientek.**

Ženy postižené onkologickým onemocněním musí jak v průběhu léčby tak po jejím ukončení zůstat aktivní především proto, že často pečují o své nezletilé děti, v řadě případů jako samoživitelky. Z toho důvodu je nutná jejich podpora ve více oblastech během tohoto nelehkého období. Už samotné vyslechnutí takové diagnózy může člověku obrátit život naruby. Mnoho z nás si nedokáže ani představit, jak psychicky náročné je čelit takové životní situaci. 

*„Jenom v roce 2019 bylo v Masarykově onkologickém ústavu v Brně diagnostikováno onkologické onemocnění více než 2500 ženám, z toho 1047 se dozvědělo, že má rakovinu prsu. Onkologické pacientky tvoří také významnou část z celkového počtu hospitalizovaných. Léčba rakoviny není zážitkem, který by chtěl kdokoliv z nás podstoupit,“* řekl náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}. 

Projekt [NEBÝT NA TO SAMA](https://damenavas.brno.cz/projekt/?id=1326){:target="_blank"} pomůže léčeným pacientkám zejména v zajištění jejich volnočasových aktivit,  nabídne například kurzy malování, keramiky, ale také různorodé pohybové aktivity. Neoddělitelnou součástí projektu bude i odborné poradenství související s péčí o pokožku po ozařování a následnou péčí o vlasy po chemoterapii.

*„Liga proti rakovině Brno nabídne řadu aktivit zaměřených na pomoc ženám, které se léčí s onkologickým onemocněním. Počítáme s tím, že vznikne řada workshopů, webináře, edukační videa, různá cvičení, bude zprostředkováno individuální psychologické poradenství, asistenční služby a další aktivity.Je vidět, že i občané Brna toto téma považují za důležité, což ukázalo i umístění projektu v rámci participativního rozpočtu, a to mě opravdu těší. Považuji za důležité, aby město takovéto projekty podporovalo,“* [uvedl po jednání Rady náměstek primátorky](https://www.brno.cz/brno-aktualne/tiskovy-servis/tiskove-zpravy/a/onkologicky-lecenym-zenam-pomuze-liga-proti-rakovine-brno-poradenstvi-a-dalsi-aktivity-podporili-li/){:target="_blank"} Tomáš Koláčný. 

Projekt získal přes tři tisíce kladných hlasů v loňském ročníku participativního rozpočtu. Město se proto zavázalo nabízet zmíněné služby v ceně přes 2 miliony korun po dobu jednoho roku. Nejen podpora obyvatel, ale i důležitost a pozitivní přínos takových aktivit byly důvodem, proč město Brno schválilo finanční podporu právě tomuto projektu.

