---
#název souboru: 2021-08-30-ekologicke-vytapeni-bazenu.md
### Povinné položky ###

category: CLANKY   # nešahat!
title: Ekologické vytápění bazénu v Lužánkách přinese úspory až 2,5 milionu ročně!
date: 2021-08-30   # formát YYYY-MM-DD
author: Krajský MO
tags: ekologie vytápění Brno Tomáš-Koláčný Lukáš-Mamula # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/bazenik.png# obrázek ideálně 420x677px minifikovaný přes https://tinypng.com/
#description: Inovace a ekologie. To je energie, která žene vpřed nejnovější projekt pirátského náměstka Tomáše Koláčného zajišťující vytápění městského plaveckého bazénu v Lužánkách. Pro ohřev bazénu bude vybudován důmyslný systém využívající teplo z odpadní vody. 

---
**Inovace a ekologie. To je energie, která žene vpřed nejnovější projekt pirátského náměstka Tomáše Koláčného zajišťující vytápění městského plaveckého bazénu v Lužánkách. Pro ohřev bazénu bude vybudován důmyslný systém využívající teplo z odpadní vody.** 

Naše města a kraje v současnosti velmi podporují inovativní podnikání, sází stromy a místo ohňostrojů nabízejí ekologičtější dronové show. Prostřednictvím těchto eko-inovací nastavujeme nový kurz do budoucnosti a pomáháme zmírnit globální oteplování, jehož hrozba je stále vážnější (naposledy zdůrazněna například v klimatické zprávě OSN). Je proto skvělou zprávou, že Brno k tomu přispěje prostřednictvím nového projektu vytápění lužáneckého plaveckého bazénu. 

>*„Jsem rád, že se i nám v Brně daří zavádět moderní projekty. Radost je o to větší, že také myšlenka řešení použitého v projektu pochází z Brna. Podobné návrhy rozhodně plánujeme podporovat i v budoucnu,”* uvedl pirátský náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
>

Provozovatel městského koupaliště Lužánky, STAREZ - SPORT, si nechal od odborníků z brněnské VUT zpracovat studii na téma využívání tepla z veřejné kanalizační sítě. Ta poukazuje i na zatím málo využívaný potenciál zdroje tepelné energie z tepla odpadních vod. Ve hře je tedy použití systému čerpací stanice a tepelných výměníků místo energie ze sítě. Tento systém zpracovává odpadní vodu z okolních budov, je tedy úsporný a šetrný k životnímu prostředí. Projekt předložený Tomášem Koláčným a Jaroslavem Suchým může podle výzkumníků přinést provozní **úspory až 2,5 milionu korun ročně!**

>„Jako člověk z oblasti IT považuji cestu využívání technologií k snižování množství emisí za správnou. Proto, když jsem si poprvé přečetl studii o získávání tepla z odpadních vod, hned jsem svolal schůzku s p. Lesenkým a T. Koláčným, abychom probrali, jak tento projekt realizovat u nás v Brně. Jsem přesvědčen, že se Brno může stát městem, kde se budou moci  ostatní města inspirovat,” uzavřel pirátský zastupitel a člen komise životního prostředí [Lukáš Mamula](https://jihomoravsky.pirati.cz/lide/lukas-mamula/){:target="_blank"}.
>

