---
#název souboru: 2021-11-15-technologicky-park-neprodame.md
### Povinné položky ###

category: CLANKY   # nešahat!
title: "Komentář Tomáše Koláčného: Technologický park se prodávat nebude!"
date: 2021-11-15   # formát YYYY-MM-DD
author: Tomáš Koláčný 
tags: archiv # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
authorId: tomas.kolacny # ve formátu jmeno.prijmeni - prolinkování s profilem přes uid
image: posts/techpark.png # obrázek ideálně 420x677px minifikovaný přes https://tinypng.com/
#description: Brno bývá často označováno za středoevropské centrum technologií a inovací. S trochou nadsázky by šlo říci, že je-li srdcem technologického pokroku ve Spojených státech oblast Silicon Valley, v Evropě je to právě Brno, menší ale neméně významný bráška, kterému svět přezdívá Silicon Hill.

---
Brno bývá často označováno za středoevropské centrum technologií a inovací. S trochou nadsázky by šlo říci, že je-li srdcem technologického pokroku ve Spojených státech oblast Silicon Valley, v Evropě je to právě Brno, menší ale neméně významný bráška, kterému svět přezdívá Silicon Hill.

Lví podíl na světovém renomé našeho města nepochybně patří právě brněnskému Technologickému parku. Lokalita pod Palackého vrchem se za poslední dekádu stala útočištěm pro celou řadu technologických firem světového významu. Díky blízkému propojení s Vysokým učením technickým, Jihomoravským inovačním centrem a technologickým institutem CEITEC zde navíc vznikl unikátní inovační ekosystém, který nám závidí zbytek republiky.

Byl jsem proto nadšený, když se začátkem loňského roku podařilo dokončit nákup akcií Technologického parku od britské společnosti P&O do majetku města. O poznání méně nadšení ve mně vyvolaly úvahy o možném prodeji Technologického parku z důvodu miliardového výpadku příjmů města v důsledku pandemie covid.

Dnes, na konci roku 2021 je však ekonomická situace města výrazně lepší než loni a jsem proto opravdu šťastný, že se mi podařilo zbytek vedení města přesvědčit, aby Brno své rodinné stříbro v podobě Technologického parku neprodalo. 

Je to správná cesta  rozvoje, pro kterou lze najít řadu inspirativních příkladů po celém světě. Považuji užší spolupráci Technologického parku se sousedící univerzitou (VUT) za obrovskou příležitost vytvořit  ono pověstné podhoubí pro inovativní podnikání i do budoucna.

Jsme velice rád rádi, že se Brno může pyšnit moderním centrem inovací, kde pracují špičky technologických oborů nejen z oblasti vědy, ale také i vesmírných technologií či naopak úžasný svět mikroskopie. Věda, inovace, otevřenost - to jsou hodnoty, které táhnout Brno na úroveň špičkových světových technologických center

[Tomáš Koláčný](https://jihomoravsky.pirati.cz/lide/tomas-kolacny/){:target="_blank"}
