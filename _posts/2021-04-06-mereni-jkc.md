---
#název souboru: 2021-04-06-mereni-jkc.md
### Povinné položky ###

category: CLANKY   # nešahat!
title: Měření pro zmenšený model Janáčkova kulturního centra
date: 2021-04-06   # formát YYYY-MM-DD
author: Krajský MO
tags: Janáčkovo-kulturní-centrum měření Brno Tomáš-Koláčný kultura filharmonie # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/jkc1.jpg # obrázek ideálně 420x677px minifikovaný přes https://tinypng.com/
#description: Projekt Janáčkova kulturního centra úspěšně pokračuje. V březnu se uskutečnilo měření, jehož cílem bylo zhodnotit "miniatury kandidátů" na další měření akustických vlastností koncertního sálu.

---
**Projekt Janáčkova kulturního centra úspěšně pokračuje. V březnu se uskutečnilo měření, jehož cílem bylo zhodnotit "miniatury kandidátů" na další měření akustických vlastností koncertního sálu.**

O co šlo?
Účelem testů bylo vyhodnotit kandidáty miniaturních panenek a židlí pro model Filharmonie Janáčkova kulturního centra v měřítku 1:10. Testy proběhly ve speciální komoře, kde model obsahoval 3 typy židlí a 3 typy panenek vyrobených z různých typů materiálů. Společně tak vytvořily celkem 8 testovacích konfigurací. Cílem bylo najít nejvhodnější kombinaci materiálů, které by co nejvíce simulovaly reálné akustické podmínky v sálu i ve zmenšené verzi.

Testy dopadly pro Janáčkovo kulturní centrum uspokojivě. Nejlépe dopadla konfigurace číslo 4, která vyhovovala očekávaným cílům. Následně se geometrie a materiály využijí na výrobu panenek a židlí, které budou použity ve zmenšeném modelu.

*„Měření se provádělo ve vyhrazené zkušební komoře, která byla sestavena podle specifikací mezinárodní akustické společnosti Nagata Acoustics a je speciálně navržena pro tento typ zkoušek. Úspěšná konfigurace bude později využita ve zmenšeném modelu filharmonie,"* vysvětlil náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.

I díky pirátské iniciativě ve městě se projekt Janáčkova kulturního centra po dlouhých letech rozbíhá a těší nás, že je na dobré cestě. Janáčkovo kulturní centrum 
přinese koncertní sál špičkových akustických parametrů jako důstojného zázemí pro Filharmonii v Brně. Projekt se úspěšně vyvíjí a my se nemůžeme dočkat dalších novinek. Sledujete nás na našem [Facebooku](https://www.facebook.com/CPS.JMK){:target="_blank"} a [Instagramu](https://www.instagram.com/piratijmk/){:target="_blank"}, aby vám nic neuniklo.


