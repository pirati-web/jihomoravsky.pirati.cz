---
#název souboru: 2021-03-22-na-nelegalni-banner-volejte-pcr.md
### Povinné položky ###

category: CLANKY   # nešahat!
title: "Máte na plotě nelegální banner? Hlavně jej nesundavejte"
date: 2021-03-22 # formát YYYY-MM-DD
author: Krajský MO
tags: slovácko břeclav černý-výlep magda-lengálová # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: # ve formátu jmeno.prijmeni - prolinkování s profilem přes uid
image: posts/banner_breclav1.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Bleskové vyřízení půjčky, úvěru či řešení exekucí – to inzerují reklamní plachty, které se v poslední době objevily na sedmi místech v Břeclavi. Nelegálně vyvěšené bannery byly k vidění na městských, státních i soukromých pozemcích bez jakéhokoliv povolení, uzavření nájemních smluv a v rozporu s předpisy platnými ve městě.

Jedna z těchto reklamních plachet se objevila na plotě jednoho z rodinných příslušníků naší zastupitelky Magdy Lengálové. Když zjistila, že případ není ojedinělý, na problém veřejně upozornila na sociálních sítích.

*„Jsem znepokojena, že tento druh služeb je intenzivně propagován právě v této nelehké době navíc nelegálně, v rozporu se Zákonem č. 251/2016 Sb., o některých přestupcích,“* říká [Magda Lengálová](https://jihomoravsky.pirati.cz/lide/magda-lengalova/). *„Ačkoliv jste majitelem dotčené nemovitosti, je ale potřeba vědět, že reklamní plachtu nemůžete odstranit jen tak. Doporučuji, aby se občané v těchto případech obrátili na městskou policii, která jim pomůže zbavit se banneru v souladu se zákonem,“* dodává pirátská zastupitelka.

Protiprávní umisťování bannerů je pravděpodobně běžnou praxí ostravské společnosti Refihos s.r.o., která za bannery stojí. Kromě Břeclavi se reklamní plachty objevily i v dalších městech na jihu České republiky jako je Mikulov či České Budějovice. Ani tam se společnost se souhlasy vlastníků příliš netrápila. Přestože byli jednatelé společnosti několikrát vyzváni k odstranění plachet, ve všech případech označili umístění bannerů za omyl a ani následně je neodstranili.
