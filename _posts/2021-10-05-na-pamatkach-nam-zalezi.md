---
#název souboru: 2021-10-05-na-pamatkach-nam-zalezi.md
### Povinné položky ###

category: CLANKY   # nešahat!
title: Na brněnských památkách nám záleží
date: 2021-10-05   # formát YYYY-MM-DD
author: Krajský MO
tags: památky kultura Brno Tomáš-Koláčný Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/pamatkybrno.png # obrázek ideálně 420x677px minifikovaný přes https://tinypng.com/
#description: Program 2022. Tak se jmenuje dotační titul, který 22. září schválili naši  radní s cílem motivovat vlastníky architektonicky cenných staveb k opravám. Kvůli pozdnímu zapsání do seznamu kulturních památek není jejich status na stejné úrovni jako jiné kulturní památky, proto je financování jejich rekonstrukcí komplikovanější.

---
**Program 2022. Tak se jmenuje dotační titul, který 22. září schválili naši  radní s cílem motivovat vlastníky architektonicky cenných staveb k opravám. Kvůli pozdnímu zapsání do seznamu kulturních památek není jejich status na stejné úrovni jako jiné kulturní památky, proto je financování jejich rekonstrukcí komplikovanější.** 

Brněnské kulturní památky má město v své dlouhodobé správě.. Na jejich obnovu poskytuje Odbor památkové péče Magistrátu města Brna dotace z rozpočtu města, a to v rámci dvou programů. Některé brněnské architektonicky cenné budovy, které za kulturní památky dosud považovány byly, ale dnes již na seznamu chráněných objektů nejsou. Rozhodl tak Nejvyšší správní soud kvůli jejich pozdnímu zapsání do seznamu kulturních památek. Na vině je zejména nedomyšlené znění [zákona o státní památkové péči](https://www.mkcr.cz/dotacni-programy-ministerstva-kultury-a-jejich-vyhodnoceni-267.html){:target="_blank"} z roku 1987, dle kterého mohly status kulturní památky získat jen ty památky, které byly zapsány do roku vydání zákona. 

Z tohoto rozhodnutí vyplývá řada důsledků. Majitelé takových památek například nemohou žádat o státní dotace na jejich rekonstrukci a zároveň se na průběh a kvalitu oprav nekladou tak vysoké podmínky tak jako pro kulturní památky. V Brně se přitom často jedná o umělecky cenné budovy ve stylu funkcionalismu či vídeňské secese ztělesňující unikátní brněnskou historii. Aby se těmto památkám zajistila kvalitní péče, vypsali jsme zmíněný dotační program.

> Podrobněji vysvětluje motivace města náš pirátský náměstek [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}: „Schválený Program pro rok 2022  má za cíl motivovat majitele historicky hodnotných staveb, aby přistupovali k jejich opravám kvalifikovaným způsobem, který je ale samozřejmě finančně náročnější. Dotčené budovy mají totiž i nadále architektonickou hodnotu, jíž se podílejí na autenticitě města.“
> 

Příkladem pozdě zapsané památky je budova na Rooseveltově 13, která byla postavena v šedesátých letech 19. století. Dnes slouží jako administrativně-technické zázemí pro Národní divadlo Brno. Díky tomu, že je v majetku města, se dočkala obsáhlé rekonstrukce a 4. října byla znovu otevřena. Program 2022 je tu proto, aby se podobné šance byly dostupné také pro památky v soukromém vlastnictví. 

<div style="text-align:center"><a href="https://a.pirati.cz/jihomoravsky/img/posts/pamatecka.png" target="_blank">
<img src="https://a.pirati.cz/jihomoravsky/img/posts/pamatecka.png" alt="Mapa nadzemky">

</a></div>

> „V rámci nově schváleného Programu 2022 si budou moci vlastníci pozdě zapsaných památek na území Brna žádat o dotaci až do výše poloviny uznatelných nákladů na opravu. Celkem budou pro tento program z rozpočtu města vyčleněny dva miliony korun,“ dodal náš radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.
> 

Žádost o dotaci je možné podat od poloviny října do konce listopadu letošního roku na [Odboru památkové péče Magistrátu města Brna](https://www.brno.cz/sprava-mesta/magistrat-mesta-brna/usek-2-namestka-primatorky/odbor-pamatkove-pece/){:target="_blank"}, případně na podatelně magistrátu či poštou.

