---
#název souboru: 2021-06-11-breclavsti-ozivuji-verejny-prostor.md
### Povinné položky ###

category: CLANKY   # nešahat!
title: "Břeclavští Piráti oživují veřejný prostor: svépomocí opravili dětské hřiště v Poštorné"
date: 2021-06-11 # formát YYYY-MM-DD
author: Krajský MO
tags: slovácko břeclav veřejný-prostor magda-lengálová dušan-hanuš romana-němcová # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/postorna.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Už dlouho volali břeclavští po obnově sportoviště v místní části Poštorná. A protože se ani v letošním roce na rozsáhlou rekonstrukci asfaltové plochy v městské kase nenašly finance, iniciovali břeclavští Piráti s dalšími členy Mladých a Neklidných opatření na vylepšení tohoto prostoru.

S podporou města bylo okolí hřiště doplněno o zeleň, lavičky, odpadkový koš, opraveny ploty a externím dodavatelem obnoveny čáry pro tenisové hřiště a doplněny čáry pro nohejbal. Vzhledem k velké rozloze sportoviště vznikl vedle hřišť nevyužitý prostor o rozměru téměř 200 m2. 

*„Tento prostor jsme využili a namalovali na něj hrací prvky, na nichž si děti formou hry mohou zlepšit nejen motorické dovednosti, ale také znalost písmen, čísel či planet Sluneční soustavy,“* komentuje pirátská zastupitelka [Magda Lengálová](https://jihomoravsky.pirati.cz/lide/magda-lengalova/){:target="_blank"}. 

*„Inspiraci jsme našli v okolních obcích, kde s podobnými projekty již mají zkušenost. Pokud by se hrací prvky místním zamlouvaly, není vyloučeno, že bychom tento projekt nemohli zopakovat i v jiných městských částech,“* dodává [Magda Lengálová](https://jihomoravsky.pirati.cz/lide/magda-lengalova/){:target="_blank"}.

Celková revitalizace poštorenského sportoviště byla realizována za podpory technických služeb města Břeclav a také místního spolku Mladí a Neklidní, jehož součástí jsou právě i břeclavští Piráti. Spolek se na projektu podílel mj. také finančně. Piráti i členové spolku tak společně dokázali, že i s nízkými náklady lze efektivně oživit veřejný prostor.
