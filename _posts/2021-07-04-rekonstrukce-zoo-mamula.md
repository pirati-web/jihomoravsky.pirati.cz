---
#název souboru: 2021-07-04-rekonstrukce-zoo-mamula.md
### Povinné položky ###

category: CLANKY   # nešahat!
title: "Komentář Lukáše Mamuly: Brněnská ZOO se dočká velkých změn" 
date: 2021-07-04   # formát YYYY-MM-DD
author: Lukáš Mamula
tags: komentář ZOO rekonstrukce Lukáš-Mamula # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
authorId: lukas.mamula # ve formátu jmeno.prijmeni - prolinkování s profilem přes uid
image: posts/mamulkazoo.jpg # obrázek ideálně 420x677px minifikovaný přes https://tinypng.com/
#description: Pamatujete si na ty typické víkendové rodinné výlety do ZOO za zvířaty a poté k vodě na přehradu? Vzpomínky na dětství však zůstaly v časech minulých stejně tak jako podoba naší ZOO.
---
Pamatujete si na ty typické víkendové rodinné výlety do ZOO za zvířaty a poté k vodě na přehradu? Vzpomínky na dětství však zůstaly v časech minulých stejně tak jako podoba naší ZOO.

Opravdu chceme, aby Zoo Brno vypadala jako před půl stoletím? Ačkoliv dávám přednost chovu divokých zvířat v jejich přirozeném prostředí, chápu, že přínos zoologických zahrad pro zachování vzácných živočišných druhů je neocenitelný. ZOO jsou také živou učebnicí všech přírodních krás rozličných koutů naší planety. Zároveň se stále těší velké podpoře, zejména u dětí. Oblíbenost naší zoo však již vychází pouze ze sentimentální nostalgie. Proto je třeba ji v následujících letech reformovat a modernizovat. Zvířatům zpříjemníme jejich pobyt a pohodlí. Návštěvníkům se zpřístupní nové a opravené pavilony. A Brno tak získá zpět jeden ze svých (turistických) klenotů. 

Říká se, že člověk nemá soudit knihu podle obalu. To se o zoologické zahradě říci nedá. První, co návštěvník uvidí při příchodu, je vnější hlavní vstup. 

Každý, kdo navštívil Zoo Brno, ví, jak nepříjemné je čekat na lístky. Nezáleží na tom, zda jste pěší, cyklista nebo motorista. Prostorově chaotické řešení vstupu je nevyhovující již po mnoho let. S nutnou dávkou nadsázky můžeme hovořit o štěstí, že negeneruje desítky zraněných.

Předmětem současného investičního záměru je modernizace stávajícího vstupního předprostoru zoologické zahrady, včetně objektu pokladen tak, aby došlo k oddělení provozu pěších a automobilů. Vznikne nový přístupový chodník k pokladnám s nově nainstalovanými rotačními turnikety, navýší se počet parkovacích míst, přibudou nové stojany na kola a úschovné boxy.

To ovšem nestačí! Musíme jít ještě dál. Myslím si, a se mnou také pirátka a členka rady Zoo Brno [Silvie Mrkvanová](https://jihomoravsky.pirati.cz/lide/silvie-mrkvanova/){:target="_blank"}, že bychom v době, kdy se snažíme snižovat emise ve městě, měli motivovat nejen občany Brna, ale i návštěvníky ZOO k využívání MHD. Brněnská zoo má totiž oproti jiným tu výhodu, že se nachází nedaleko tramvajové zastávky. Bylo by proto přínosné a ekologické, kdyby bylo možné koupit online vstupenku do ZOO a získat k ní celodenní lístek na MHD. Návštěvníci by v takovém případě nechali svá auta doma a vyrazili by do ZOO pomocí MHD. Tímto krokem se sníží nejen dopravní vytíženost v okolí zoologické zahrady, ale i celkové emise ve městě. Díky nově vybudovanému úseku tramvajové linky č. 1 bude přesun z centra k ZOO, popřípadě k pryglu mnohem jednodušší a rychlejší.

Věřím, že se nám podaří vrátit život naší ZOO co nejdříve a bude každý den vítat stovky zvědavých návštěvníků. V současnosti na tom intenzivně pracujeme se všemi Piráty v dotčených městských firmách a resortech. Jednou tak budeme moci opětovně prožít vzpomínky z dětství v zoologické zahradě, která je připravena nabídnou své krásy i našim dětem.

[Lukáš Mamula](https://jihomoravsky.pirati.cz/lide/lukas-mamula/){:target="_blank"}
