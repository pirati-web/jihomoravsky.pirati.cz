---
#název souboru: 2021-09-03-nove-miniweby-brno.md
### Povinné položky ###

category: CLANKY   # nešahat!
title: Brněnské tématické miniweby budou přehlednější!
date: 2021-09-03   # formát YYYY-MM-DD
author: Krajský MO
tags: weby-města digitalizace Brno Tomáš-Koláčný Ondřej-Kotas # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/miniwebisky.png # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---
**Jak se zorientovat v obecním bydlení? Jak pomoci snížit do roku 2030 emise CO2 o 40%? A jak vypadá územní plánování města? I na tyto otázky odpovídají městské miniweby, které propagují brněnské projekty, zajímavosti a aktivity. Nyní dostanou i  nový kabát. [Brněnští radní rozhodli](https://www.brno.cz/brno-aktualne/tiskovy-servis/tiskove-zpravy/a/o-tematicke-miniweby-mesta-se-bude-starat-novy-dodavatel/){:target="_blank"}, že se o jejich tvorbu a rozvoj začne starat společnost Asseco Central Europe.**

> „Všechny weby jsou už dnes ve snadno dostupné a kompaktní podobě k dohledání na internetu. Navazujeme na osvědčený postup z roku 2017, kdy se město zachovalo obdobně. Realizací veřejné zakázky je dosaženo jednotného postupu při tvorbě miniwebů nebo jejich úprav a vývoje v návaznosti na nově vznikající projekty v rámci Magistrátu města Brna,“ upřesnil pirátský náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}. 
> 

Veškeré úpravy spadají do pokračující digitalizace jednotlivých městských systémů. Zmíněné miniweby se budou nově tvořit na bezplatné platformě Liferay. 

> „Jedná se o komplexní a moderní open source řešení pro tvorbu webů, správu integrovaných aplikací a sdílení dokumentů. Vzniká na ní i nová hlavní stránka samotného Brna. Logicky jsme tedy požadovali, aby byla tato platforma využita i na miniweby hlavně z důvodu snadné budoucí správy a integrace, což přinese i finanční úspory,“ uvedl k výběru této platformy pirátský uvolněný zastupitel pro oblast informačních technologií [Ondřej Kotas](https://jihomoravsky.pirati.cz/lide/ondrej-kotas/){:target="_blank"}.
> 

Po zadání veřejné zakázky obdržel zadavatel nabídky od tří dodavatelů. Komise nakonec doporučila Radě města už výše zmíněné Asseco, které je jednou z předních IT firem v České republice a za projekt eNeschopenky získalo ocenění IT projekt roku 2020. 

Brzy se tak budete moci těšit na weby jako [Priprav Brno – Pomozte připravit Brno na klimatické změny!](https://priprav.brno.cz/){:target="_blank"}, [PUP – Portál územního plánování města Brna ](https://upmb.brno.cz/){:target="_blank"}, nebo [Úvodní stránka - Sochařské Brno](https://socharske.brno.cz/){:target="_blank"} v novém a lepším. 


