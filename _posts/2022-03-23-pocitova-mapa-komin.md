---
#název souboru: 2022-03-23-pocitova-mapa-komin.md
### Povinné položky ###

category: CLANKY   # nešahat!
title: Radní Fišer - Pocitovou mapu vyplnilo přes tisíc Brňanů
date: 2022-03-23   # formát YYYY-MM-DD
author: Krajský MO
tags: Marek-Fišer Marek-Lahoda Brno Komín pocitová-mapa # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/kominek.jpeg # obrázek ideálně 420x677px minifikovaný přes https://tinypng.com/
#description: Tým kandidatury na Evropské hlavní město kultury 2028 si pro novináře a Brňany připravil speciální tiskovou konferenci. V pondělí se všichni sešli na břehu řeky Svratky v Komíně a odhalili výsledky pocitové mapy města Brna. Slunným odpolednem všechny provedl moderátor Aleš Zbořil. O kulturní program se v první jarní den postarala kapela Květy.

---

**Tým kandidatury na Evropské hlavní město kultury 2028 si pro novináře a Brňany připravil speciální tiskovou konferenci. V pondělí se všichni sešli na břehu řeky Svratky v Komíně a odhalili výsledky pocitové mapy města Brna. Slunným odpolednem všechny provedl moderátor Aleš Zbořil. O kulturní program se v první jarní den postarala kapela Květy.**

Výzkum probíhal od listopadu 2021 do konce února 2022 a to jak on-line, tak i přímo v terénu. *„Pocitovou mapu vyplnilo přes 1000 respondentů, kteří použili celkem 23 288 barevných teček. Těmi dali najevo, na kterých místech se cítí dobře, kde rádi tráví volný čas, kam rádi chodí za kulturou, nebo kam by vzali na výlet svou návštěvu. Jinými barvami mohli zase označit místa, na kterých bychom měli jako město ještě zapracovat,"* vysvětlil princip pocitové mapy radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.

*„Místo nebylo vybráno náhodně. Chtěli jsme ukázat, že kulturu lze v Brně dělat i mimo tradiční exponovaná místa v centru. Zde v Komíně se díky Participativnímu rozpočtu (PARO) navíc propojují i dva nové projekty na zpřístupnění břehu Svratky formou mola a cyklo i pěších stezek. Vzniká zde nová cesta pro pěší do Bystrce, o kus dál směrem do Jundrova zase město podpořilo projekt mobilní sauny s přímým přístupem do řeky,”* doplnil Fišer
 
V podobných projektech se chystá tým Brno 2028 pokračovat. *„Nejdůležitější prací je nyní tvorba tzv. bidbooku, tedy souboru 38 otázek, které musíme do 1. září odevzdat na ministerstvo kultury. K tomu probíhají desítky setkání oborových skupin i spousta dalších schůzek. Nicméně v následujících měsících se chceme pomalu zaměřit i na představení celého projektu veřejnosti. Tato akce tak určitě nebyla poslední,"* říká Marek Fišer, který brněnskou kandidaturu na Evropské hlavní město kultury 2028 ve své gesci rozjel.

Akce se zúčastnil i [Marek Lahoda](https://jihomoravsky.pirati.cz/lide/marek-lahoda/){:target="_blank"}. *„Evropské hlavní město kultury je projekt s velkým významem a přesahem. V dalším volebním období chceme navázat na práci týmu Marka Fišera a pokračovat v přípravách na kandidaturu i rozšiřování možností občanů, jak se přímo zapojit do rozvoje města,”* prozradil pirátský leader do letošních komunálních voleb.

Marek Lahoda se právě v Komíně narodil i zde vyrůstal. *„Projekt zprůchodnění pravého břehu Svratky velmi vítám a děkuji vedení Komína za jeho iniciaci. Cyklostezka na levém břehu je obzvlášť v létě velmi přetížená, pro pěší tak vznikne klidná trasa bez asfaltu, navíc v lese a přímo u vody. Kolem těžko průchozích skalních úseků vzniknou lávky, takže sem na výlet bude moct zajít i rodina s kočárkem. A lépe dostupná bude i místní skalka, kterou osobně vřele doporučuji pro trénink technického lezení,”* doplnil Marek. 
