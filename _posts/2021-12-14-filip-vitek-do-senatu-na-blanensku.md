---
#název souboru: 2021-12-14-filip-vitek-do-senatu-na-blanensku.md
### Povinné položky ###

category: CLANKY   # nešahat!
title: Piráti vyšlou do nadcházejících senátních voleb na Blanensku čerstvého čtyřicátníka Filipa Vítka
date: 2021-12-14  # formát YYYY-MM-DD
author: Krajský MO
tags: Filip-Vítek senátní-volby Senát kandidát # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/FV.jpg # obrázek ideálně 420x677px minifikovaný přes https://tinypng.com/
#description: Jihomoravský Pirát Filip Vítek bude bojovat o křeslo v Senátu v podzimních volbách ve 49. volebním okrsku - Blansko. V hlasování o tom rozhodli včera členové strany. Filip Vítek se tak stal naším kandidátem do Senátu v obvodu č. 49.

---

**Jihomoravský Pirát Filip Vítek bude bojovat o křeslo v Senátu v podzimních volbách ve 49. volebním okrsku - Blansko. V hlasování o tom rozhodli včera členové strany. Filip Vítek se tak stal naším kandidátem do Senátu v obvodu č. 49.**

Vítek se profesně věnuje oboru vzdělávání dospělých od roku 2005. Je konzultantem strategického rozvoje firem v oblasti lidských zdrojů. Pomáhá zavádět do firem prvky hodnotového leadershipu, demokracie a svobodné kultury. Při své práci se potkává s různými skupinami pracovníků – od těch manuálních až po management a majitele.

>*„Ve své práci vlastně učím lidi vést dialog posouvám je k otevřené komunikaci. Totéž chci dělat i jako senátor. Protože – ať už se jedná o politiku nebo každodenní život – společné problémy můžeme řešit jen, když jsme schopni diskutovat a umíme respektovat své kolegy, přátele i nepřátele,“* uvedl Filip Vítek, kandidát do Senátu za volební obvod 49.
>

Vítek chce posílit pirátský tým, aby byl v Senátu více slyšet liberální hlas a pirátské hodnoty. *„Potřebujeme, aby tu fungovala otevřenost a férovost. Potřebujeme spojovat a zakopávat příkopy. Na to česká politika dlouhá léta zapomíná a je nejvyšší čas se tomu začít věnovat,“* dodal Vítek.

>*„Generačně jsem jinde než většina senátorů a senátorek, což vnímám jako výzvu, ale zároveň výhodu. Mám dvě malé děti a potřebujeme, aby v Senátu byla zastoupena i mladší generace, která může svět vidět z trochu jiného úhlu,“* dodal Vítek. 
>

Filip Vítek se narodil v Brně v roce 1980, aktuálně žije s manželkou a dvěma dětmi v obci Kunice poblíž Kunštátu. Zde organizuje kulturní akce, přednášky a klub deskovkářů. Je také dobrovolným hasičem. V roce 2012 založil nadační fond Lepší vyhlídky věnující se rozvoji mladých lidí ve věku 18-26. Ve svém volném čase podniká expedice na nejvyšší himalájské vrcholy.

