---
#název souboru: 2021-12-06-nova-expozice-ve-vile-stiassni.md
### Povinné položky ###

category: CLANKY   # nešahat!
title: Nová expozice ve vile Stiassni 
date: 2021-12-06   # formát YYYY-MM-DD
author: Krajský MO
tags: Marek-Fišer kultura umění výstavní-expozice # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/stass.png # obrázek ideálně 420x677px minifikovaný přes https://tinypng.com/
#description: Práce architekta Ernsta Wiesnera není Brňanům neznámá. Krematorium na Ústředním hřbitově, palác Morava na Malinovského náměstí, vila Stiassni v Pisárkách či kavárna Esplanade na rohu Rooseveltovy a Jezuitské. Příští rok se ho chystá připomenout nová expozice ve vile Stiassni spojená s novou kavárnou. Brněnští radní doporučili zastupitelům, aby pro ni schválili dotaci půl milionu korun.

---
**Práce architekta Ernsta Wiesnera není Brňanům neznámá. Krematorium na Ústředním hřbitově, palác Morava na Malinovského náměstí, vila Stiassni v Pisárkách či kavárna Esplanade na rohu Rooseveltovy a Jezuitské. Příští rok se ho chystá připomenout nová expozice ve vile Stiassni spojená s novou kavárnou. Brněnští radní doporučili zastupitelům, aby pro ni schválili dotaci půl milionu korun.**

Ernst Wiesner patřil mezi nejvýznamnější osobnosti z generace zakladatelů brněnské moderní architektury. Je podepsán pod podobou unikátního krematoria, kavárny Esplanade (vznikla v letech 1925–1927 a zanikla během bombardování Brna v roce 1944), paláce Morava nebo spolu s Bohuslavem Fuchsem banky na náměstí Svobody. 

Kdysi veřejnosti nedostupná vila Stiassni v Pisárkách byla v letech 2012–2014 památkově obnovena a otevřela se Brňanům i návštěvníkům města jako jeden ze místních klenotů moderní architektury. Byla postavena pro textilního továrníka Alfreda Stiassného a jeho rodinu v roce 1929 .

>*„Přesto v Brně neexistuje stálá komplexnější připomínka Wiesnerova díla,“ říká radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}. „Proto jsme se rozhodli podpořit žádost Národního památkového ústavu o poskytnutí individuální investiční dotace na realizaci stálé expozice o díle tohoto architekta,“* vysvětluje Fišer. Radní navrhli zastupitelům podpořit vznik kavárny ve výši 500 tisíc korun z rozpočtu města Brna. Vhodný prostor k jejímu umístění se nachází ve vile Stiassni. *„Autoři projektu, architekti Rusín a Wahla, se inspirovali Wiesnerovou slavnou kavárnou Esplanade a situovali expozici do kavárny, která ve vybraných detailech tuto významnou realizaci evokuje. Ernst Wiesner navrhl více domů pro movitou židovskou klientelu, ale vila Stiassni je jako jediná přístupná veřejnosti. Průměrná roční návštěvnost se pohybuje kolem 11 tisíc lidí a stále stoupá. Možnost občerstvení pro návštěvníky tu ale citelně chybí, ani v okolí vily se žádná kavárna nenachází. Propojení prezentace životního díla jednoho z nejvýznamnějších brněnských meziválečných architektů s kavárenským prostorem by tedy mohlo přitažlivost této památky ještě zvýšit,“* uvedl radní [Fišer](https://jihomoravsky.pirati.cz/lide/marek-fiser/){:target="_blank"}.
>

Stálá expozice bude umístěna v přízemí vily, na kterou bude navazovat zastřešená venkovní lodžie. Prostor bude začleněn na konci prohlídkové trasy a současně umožňuje samostatný vstup přímo ze zahrady. Kavárnu by chtěli architekti z ateliéru RAW obohatit o původní kusy nábytku z Wiesnerovy tvorby.
