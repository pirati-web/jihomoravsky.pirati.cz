---
#název souboru: 2021-10-27-jihomoravsky-kraj-je-pratelsky-k-rodinam.md
### Povinné položky ###

category: CLANKY   # nešahat!
title: Jihomoravský kraj je zase o něco více přátelský k rodinám! 
date: 2021-10-27   # formát YYYY-MM-DD
author: Krajský MO
tags: Jana-Leitnerová rodiny obce rodinná-politika family-friendly-audit # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/JJ.jpg # obrázek ideálně 420x677px minifikovaný přes https://tinypng.com/
#description: V úterý 26. října se uskutečnilo každoroční vyhlášení auditu family friendly community, jež představuje efektivní nástroj, jak nastartovat rodinnou politiku v Jihomoravském kraji. Slavnostního předání cen se zúčastnila i naše radní pro rodinnou a sociální politiku - Jana Leitnerová, která se zasazuje o větší podporu rodin v  našem kraji.
---
**V úterý 26. října se uskutečnilo každoroční vyhlášení auditu family friendly community, jež představuje efektivní nástroj, jak nastartovat rodinnou politiku v Jihomoravském kraji. Slavnostního předání cen se zúčastnila i naše radní pro rodinnou a sociální politiku - Jana Leitnerová, která se zasazuje o větší podporu rodin v  našem kraji.**

Family friendly audit byl poprvé vytvořen v Rakousku s cílem podpořit v obcích pro-rodinné klima, poukázat na nedostatky ve službách a zvýšit atraktivitu obce jako místa vhodného pro rodiny, děti, seniory a zaměstnavatele. Za Janou Leitnerovou proto na krajský úřad včera zavítala vzácná návštěva v podobě jednatelky společnosti Familie&Beruf Management GmbH, paní Elisabeth Wenz, a koordinátorky auditu rodinné politiky za společnost Familie&Beruf Management GmbH, paní Cornelii Sijaric.
 
Audit představuje kýžené rozšíření podpory obcím ze strany Jihomoravského kraje a má pomoci v úsilí obcí o zlepšování podmínek života rodin. Svými aktivitami poté pomáhá budovat vztahy v rodinách a mezigenerační dialog. Pilotní ročník auditu se uskutečnil v roce 2015 v rámci realizace „Koncepce rodinné politiky Jihomoravského kraje na období 2015-2019“, a je také zahrnut v nové „Koncepci rodinné politiky pro všechny generace mezi lety 2020 a 2030“. Projektem do dnešního dne prošlo již dvacet osm obcí, měst a městských části Brna, přičemž celý proces probíhá na základě osvědčeného know-how převzatého z Rakouska.
 
>*„Zapojení do auditu dokazuje, že obcím v Jihomoravském kraji záleží na tom, aby se rodiny u nich cítily dobře, aby se jim dobře žilo, zajímají se o potřeby těch, kteří žijí sami, nebo těch, kteří se starají nebo v budoucnosti budou starat o někoho blízkého. Našim dlouhodobým cílem je však ještě větší prohloubení zájmu obcí a občanů o život místních rodin a aktivizovat je k tomu, aby společným úsilím a vzájemnou komunikací vytvářeli komunitní prostředí, ve kterém se žije dobře všem obyvatelům napříč generacemi,“* uvádí radní pro rodinnou a sociální politiku [Jana Leitnerová](https://jihomoravsky.pirati.cz/lide/jana-leitnerova/){:target="_blank"}.
>

Následný přínos auditu spočívá ve zmapování existujících pro-rodinných a mezigeneračních aktivit, získání nových podnětů a nápadů od občanů. Díky tomu vedení obce může zavádět jen taková opatření, která budou pro rodiny a seniory přínosná a prospěšná, jelikož budou vycházet z jejich potřeb. Tím budou prostředky obecního rozpočtu a Jihomoravského kraje vynaloženy efektivně.
