---
#název souboru: 2021-05-17-komentar-hlavenka-interreg.md
### Povinné položky ###

category: CLANKY   # nešahat!
title: "Komentář Jiřího Hlavenky: Projekty přeshraniční spolupráce pomáhají stříhat neviditelné dráty na hranicích"
date: 2021-05-17  # formát YYYY-MM-DD
author: Jiří Hlavenka
tags: komentář jiří-hlavenka interreg spolupráce rakousko # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jiri.hlavenka # ve formátu jmeno.prijmeni - prolinkování s profilem přes uid
image: posts/interreg_cesko_rakousko.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Existují relevantní informace o tom, že příhraniční regiony mají obtížnější cestu k úspěchu než ty vnitrozemské. Hranice přetrvává jako bariéra, do příhraničních regionů se málo investuje a turistika vše nevynahradí. 

To se netýká jen nás. Podobný problém mají regiony i na druhé straně hranice - navíc pro naše rakouské sousedy nebylo zrovna snadné žít vedle země, kterou od nich oddělovaly dráty. Ty pěstování vzájemné spolupráce rozhodně nepřály. A i když utekla řada let, mentální bariéry jsou jsou tu s námi bohužel stále. 

**Program Interreg překonává hranice**

I z toho důvodu funguje Evropský dotační program s názvem Interreg. Má za cíl pomáhat právě přeshraničním aktivitám a spojovat to, co bylo násilím přetrženo. Česko-rakouská varianta se pak týká jižní Moravy, jižních Čech, Vysočiny a dolního a horního Rakouska.

Její podmínkou jsou aktivity, které se odehrávají na obou stranách hranice. To je chytrá myšlenka, protože kromě zajímavých a celkově přínosných projektů se dosahuje i opětovného setkávání, hledání toho co nás spojuje, potažmo budování přeshraničních sítí. 

Poslední schvalovací výbor, který přísným okem hodnotí přínos projektů, je aktuálně za námi. V rámci česko-rakouské oblasti jsme rozhodovali o podpoře celkem čtyř projektů s celkovou finanční podporou okolo 30 milionů Kč. Z oceněných bych rád vybral dva: **společné mapování technických památek** na obou stranách hranice a projekt biologicky rozložitelného materiálu - **bioplastu - ze sinic z odpadních vod**.

**Památkářská Popelka a budoucnost plastů**

Technické památky jsou jednou ze zanedbaných oblastí památkové péče. Důvody jsou nasnadě. Takové památky zkrátka nepatří do stejné ligy jako prvoplánově atraktivní hradům a zámky.  Nemají za sebou dlouhá staletí, nejsou v krajinářsky malebné krajině, ale někde v zaprášené průmyslové zóně města a k obecnému povědomí (na rozdíl od hradů a zámků) nepatří rozpoznání toho, co je hodnotná industriální památka a co už ne. Je zajímavé, že i na rakouské straně mají podobný problém jako my - i v tom je jeden ze smyslů vzájemného poznávání.

Produkce odbouratelných bioplastů je naopak  jedna z velkých výzev dneška - pokud by se podařilo nahradit současné plasty takovými, které pak samovolně degradují na neškodné součástky, zbavilo by se lidstvo jednoho z velkých problémů. Právě na takovém projektu chtějí participovat univerzity a výzkumné instituce na naší i rakouské straně.

Jsem rád, že jsme v jarním kole monitorovacího výboru pomohli schválit projekty, které mají smysl samostatně, a ještě větší pak s přeshraniční spoluprací. Na podzim nás čekají další projekty, tentokrát s ještě silnější jihomoravskou stopou.
