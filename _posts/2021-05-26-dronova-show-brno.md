---
#název souboru: 2021-05-26-dronova-show-brno.md
### Povinné položky ###

category: CLANKY   # nešahat!
title: V Brně se díky Pirátům uskuteční první dronová show! 
date: 2021-05-26   # formát YYYY-MM-DD
author: Krajský MO
tags: Brno dronová-show technologie budoucnost Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/dronyweb.jpg # obrázek ideálně 420x677px minifikovaný přes https://tinypng.com/
#description: Brno je často označováno za středoevropské centrum inovací. Není proto náhoda, že právě v Brně se uskuteční jedna z prvních dronových show v celé České republice. Díky iniciativě našeho náměstka Tomáše Koláčného město letos v rámci zpestření festivalu Ignis Brunensis přidá i novinku v podobě moderní dronové show.
---
**Brno je často označováno za středoevropské centrum inovací. Není proto náhoda, že právě v Brně se uskuteční jedna z prvních dronových show v celé České republice. Díky iniciativě našeho náměstka Tomáše Koláčného město letos v rámci zpestření festivalu Ignis Brunensis přidá i novinku v podobě moderní dronové show.** 

Ohňostroje mají v Brně dlouholetou tradici v podobě mezinárodního festivalu Ignis Brunensis. Brno je však moderní metropolí 21. století, která drží krok s dobou a nebojí se nových inovací. Letošní pilotní projekt dronové show tak předznamenává budoucnost veřejných akcí v našem městě. Drony jsou nevšedním doplňkem k tradičním ohňostrojům. Oproti klasickým ohňostrojům mají však i řadu nesporných výhod. Jsou totiž šetrné k životnímu prostředí, nezpůsobují zvířatům žádnou újmu a nezanechají po sobě zbytečný odpad. 

> „Jsem nadšený, že se nám povedlo domluvit na letošní ročník festivalu Ignis Brunensis audiovizuální dronovou show. Drony na rozdíl od tradičních ohňostrojů neděsí zvířata žijící ve volné přírodě a ani domácí mazlíčky. Velkou výhodou je i ekologičnost celé show. V průběhu dronové show nevznikají žádné emise spalin ani prachu, které by překážely našim občanům. V případě, že se koncept osvědčí, chtěli bychom do budoucna ještě více využívat drony na veřejných akcích,“ řekl náš náměstek primátorky [Tomáš Koláčny](https://jihomoravsky.pirati.cz/lide/tomas-kolacny/){:target="_blank"}.
>

Zbrusu novou dronovou show si budete moci vychutnat i s hudebním doprovodem přímo na Kraví hoře (**7. srpna 2021** v časech od 21:30 do 22:00 a 23:00 až 23:30). Celkově se uskuteční dvě představení, přičemž každé z nich potrvá 8 minut a bude na něj použito až 100 dronů. Událost bude také  koordinovaná s Festivalem planet, který pořádá Hvězdárna a planetárium Brno od 6. do 12. srpna. 
