---
#název souboru: 2021-06-29-dotacni-program-kultura.md
### Povinné položky ###

category: CLANKY   # nešahat!
title: Schválili jsme programové dotace pro brněnskou kulturu
date: 2021-06-29   # formát YYYY-MM-DD
author: Krajský MO
tags: kultura Brno dotace Tomáš-Koláčný Marek-Fišer # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/kulturka.png # obrázek ideálně 420x677px minifikovaný přes https://tinypng.com/
#description: Na Magistrátu města Brna se minulý týden i díky Pirátům schválily programové dotace pro nezřizovanou kulturu na rok 2022. Žadatelé si tak mezi sebou v devíti různých dotačních programech rozdělí celkem 36 milionů korun.

---
**Na Magistrátu města Brna se minulý týden i díky Pirátům schválily programové dotace pro nezřizovanou kulturu na rok 2022. Žadatelé si tak mezi sebou v devíti různých dotačních programech rozdělí celkem 36 milionů korun.** 

Pokud si rádi zajdete na letní festivaly, koncerty nebo třeba do kina, máme pro vás dobrou zprávu. Těšit se na ně totiž můžete i v dalších letech. Díky našim zastupitelům se opět rozhodlo o vypsání programových dotací pro ty, kteří chtějí kulturu v našem městě posunout opět o kus dál. 

„O jednoleté dotace na rok 2022 si budou moci zájemci požádat od poloviny srpna do konce září letošního roku. Jsme rádi, že i přes veškeré komplikace spjaté s covidem se nám podařilo rozdělované finance v oblasti kultury nekrátit,“ uvedl náměstek primátorky [Tomáš Koláčny](https://jihomoravsky.pirati.cz/lide/tomas-kolacny/){:target="_blank"}.

Peníze však nebyly jediným tématem, které zastupitelstvo projednávalo. Změnila se i pravidla pro žadatele. Všichni dobře víme, že přílišná byrokracie žadatele akorát tak odrazuje od uspořádání akce. Rozhodli jsme se to změnit. Už nebudete muset dokládat doklad o existenci žadatele, jelikož si to Magistrát v příslušném rejstříku dohledá sám. 

Novinkou je však zákonná povinnost doložit k žádosti o dotaci výpis z evidence skutečných majitelů. V opačném případě vám dotace nemůže být přidělena. Pokud se chystáte uspořádat kulturní akci, koncert nebo festival, tak si opravdu dejte velký pozor a nezapomeňte na toto nařízení.

*„Přesné datum spuštění žádostí na příští rok zveřejníme do konce týdne na webu dotace.brno.cz. Zde se žadatelé a příjemci dozví veškeré potřebné informace o celém dotačním proces a běžný občan si zde může prohlédnout, kdo dotaci získal a na základě jakého hodnocení. Vnímáme to už jako běžný standard směrem k občanům co se týče otevřenosti a transparentnosti města,”* uzavřel náš radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}.  

