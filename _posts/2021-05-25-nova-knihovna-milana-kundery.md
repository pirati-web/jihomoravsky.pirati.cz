---
#název souboru: 2021-05-25-nova-knihovna-milana-kundery.md
### Povinné položky ###

category: CLANKY   # nešahat!
title: Vznikne nová Knihovna Milana Kundery
date: 2021-05-25   # formát YYYY-MM-DD
author: Krajský MO
tags: Brno zastupitelstvo Kundera knihovna Tomáš-Koláčny Marek-Fišer kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: posts/foto2.png # obrázek ideálně 420x677px minifikovaný přes https://tinypng.com/
#description: Milan Kundera se vrací do Brna! Tedy alespoň částečně – se svojí manželkou chtějí Moravské zemské knihovně věnovat rozsáhlý archiv jeho prací, který se kromě knih pyšní i jeho kresbami. Tato neocenitelná sbírka byla předmětem i dnešního jednání brněnského zastupitelstva, na němž bylo odhlasováno uzavření memoranda s Moravskou zemskou knihovnou.

---
**Milan Kundera se vrací do Brna! Tedy alespoň částečně – se svojí manželkou chtějí Moravské zemské knihovně věnovat rozsáhlý archiv jeho prací, který se kromě knih pyšní i jeho kresbami. Tato neocenitelná sbírka byla předmětem i dnešního jednání brněnského zastupitelstva, na němž bylo odhlasováno uzavření memoranda s Moravskou zemskou knihovnou.** 

Brno je rodiště nespočetného množství významných osobností, ať už vědců, sportovců, architektů nebo třeba literátů. Jedním z nich je právě Milan Kundera, spisovatel, který se proslavil klasikami, jakými jsou například knihy Žert či Nesnesitelná lehkost bytí.  Kundera je známý nejen v České republice, ale i ve světě, proto je pro nás velkou ctí, že se svůj rozsáhlý archiv rozhodl věnovat rodnému městu, Brnu.

Archiv jeho celé spisovatelské kariéry daruje Moravské zemské knihovně, která se v Memorandu zavázala, že vyčlení v rámci svého objektu prostory pro tuto sbírku. MZK se rozhodla sbírce věnovat jednu celou studovnu, která ponese název Knihovna Milana Kundery. Byli jsme jedním z hlasů, kteří se zasazovali o finanční a odbornou podporu pro nově vzniklý projekt. 

>  „Brno je rodištěm jednoho z nejslavnějších a nejúspěšnějších spisovatelů českého původu. Město si jeho přínosu velice váží, a proto mu v roce 2009 udělilo i čestné  občanství. Nyní budeme usilovat o to, aby se Knihovna Milana Kundery stala základem pro kulturní značku, pod níž se budou pořádat autorská čtení, debaty se spisovateli nebo odborné diskuse o české i světové literatuře. Chceme světu ukázat, že jsme Kunderovo město a že jsme na to náležitě hrdí,“ řekl náš náměstek [Tomáš Koláčny](https://jihomoravsky.pirati.cz/lide/tomas-kolacny/){:target="_blank"}. 
> 

Pokud jste příznivci autora, který s humorem a kritikou nahlíží na minulý režim, tak se máte na co těšit. V prostorách MZK se uskuteční série autorských čtení a debaty věnované jeho knihám, ale i literatuře jako takové.

> „Velice si vážíme kroku Kunderových věnovat archiv Moravské zemské knihovně. Jako město chceme být samozřejmě u toho a plně se podílet na realizaci návrhu. Proto jsme ani na chvíli neváhali a nabídli jsme naši plnou spolupráci i finanční účast na tomto unikátním projektu. Kundera nepochybně patří k nejvýznamnějším a nejoblíbenějším moderním českým autorům. Za svůj přínos světové literatuře obdržel mnoho ocenění, jeho knihy se dočkaly mnoha překladů a my chceme zajistit, aby si jej pamatovaly i příští generace. Zřízení speciální knihovny pomůže dále pochopit jeho pohled na svět, myšlení a problematiku zachycenou v jeho dílech,“ komentuje pirátský radní pro kulturu [Marek Fišer](https://jihomoravsky.pirati.cz/lide/marek-fiser/){:target="_blank"}. 
> 

Jako Piráti  [podporujeme rozsáhlou digitalizaci](https://www.pirati.cz/program/dlouhodoby/e-government/){:target="_blank"}. v širokém spektru veřejného života. Na druhou stranu si stále uvědomujeme, že některé hodnoty zkrátka do nul a jedniček převést nejdou. 
