---
#název souboru: 2021-03-30-jmk-zapoji-obcany-participace.md
### Povinné položky ###

category: CLANKY   # nešahat!
title: "Jihomoravský kraj zapojí své obyvatele do rozhodování"
date: 2021-03-30  # formát YYYY-MM-DD
author: Krajský MO
tags: jmk piráti participace zapojení-občanů lukáš-dubec jiří-hlavenka # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/participace_debata.jpg # obrázek ideálně 420x677px minifikovaný přes https://tinypng.com/
#description:

---

Dostanou opět příležitost rozhodovat o části peněz z krajského rozpočtu občané jižní Moravy? Co je pro zavádění participativních prvků ve správě kraje nejdůležitější a kde je možné se inspirovat? Tématem participativního plánování se zabýval workshop, který se konal na krajském úřadě JMK za účasti členů rady, včetně náměstka pro participaci [Lukáše Dubce](https://jihomoravsky.pirati.cz/lide/lukas-dubec/). Seminář vedl mezinárodní expert na participativní plánování a e-participaci Tomáš Rákos.

*„Musíme začít kvalitní analýzou toho, kde všude je možné veřejnost zapojit a jak. Určitě se necháme inspirovat dobrou praxí, ať už z Prahy nebo zahraničí. Nechci opakovat chybu minulých vedení kraje, která zavedla participativní rozpočtování, ale zapomněla o tom říct lidem. V tomto ohledu budu prosazovat spolupráci s externími zkušenými odborníky a zároveň zavedením institutu koordinátora participace, který bude agendu zaštiťovat v rámci krajského úřadu a důsledně o ní komunikovat jak dovnitř tak i navenek,“* řekl Lukáš Dubec, náměstek hejtmana pro otevřenost a participaci. 

Participativní rozpočet fungoval v Jihomoravském kraji pod názvem „Váš kraj, Váš rozpočet“ každoročně od roku 2012 současně se zpracováním návrhu rozpočtu na následující rok. Počet respondentů se pohyboval v řádu stovek. V roce 2018 tehdejší krajská rada rozhodla o ukončení projektu. Pro nové radní, kteří plánují participaci obnovit, je klíčem profesionalita zpracování,¨.

*„Cílem je pomocí špičkově kompetentního týmu řešit některé z nejsložitějších a nejtíživějších problematik se zapojením velkého množství aktérů, jako je například transformace krajského zdravotnictví. Součástí je samozřejmě i široká účast veřejnosti,”* dodal [Jiří Hlavenka](https://jihomoravsky.pirati.cz/lide/jiri-hlavenka/), jihomoravský radní pro inovace a IT.
