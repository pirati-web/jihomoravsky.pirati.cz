---
#název souboru: 2022-01-17-dotace-kultura-jiz-leden.md
### Povinné položky ###

category: CLANKY   # nešahat!
title: O kulturních dotacích bude rozhodovat již lednové zastupitelstvo
date: 2022-01-17   # formát YYYY-MM-DD
author: Krajský MO
tags: kultura dotace Brno Magistrát Marek-Fišer Tomáš-Koláčny # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
image: posts/dotacekultu.jpg # obrázek ideálně 420x677px minifikovaný přes https://tinypng.com/
#description: **Naši radní dnes doporučili zastupitelstvu schválit dotace pro nezřizovanou kulturu. V devíti dotačních programech a osmi individuálních dotacích letos Brno rozdělí 61 316 000 Kč. Poprvé bude o všech kulturních dotacích rozhodovat již lednové zastupitelstvo.**

---
**Naši radní dnes doporučili zastupitelstvu schválit dotace pro nezřizovanou kulturu. V devíti dotačních programech a osmi individuálních dotacích letos Brno rozdělí 61 316 000 Kč. Poprvé bude o všech kulturních dotacích rozhodovat již lednové zastupitelstvo.**

V programových dotacích podpoříme stejně jako loni devět uměleckých oblastí: audiovizi,  divadlo, performance a cirkus, umělecká řemesla a lidové tradice, hudbu, celoroční činnosti hudebních klubů, kulturně-vzdělávací a zájmové činnosti, literaturu, tanec,  výtvarné umění, a fotografii, design a architekturu.

> „Mezi těmi podpořenými individuálně nebudou chybět stálice na brněnském kulturním nebi jako je Měsíc autorského čtení nebo JazzFestBrno. Pro příští rok jsme nicméně s organizátory i kolegy na radě již dohodnuti, že individuální dotace rovněž nahradíme dotačním programem, pro zajištění větší transparentnosti,“ uvedl náš radní pro oblast kultury [Marek Fišer](https://jihomoravsky.pirati.cz/lide/marek-fiser/){:target="_blank"}.
> 

Odbor kultury pod jeho vedením stihl letos městské radě připravit podklady pro programové dotace v rekordně krátkém čase. Vůbec poprvé tak budou zastupitelé hlasovat o dotacích pro nezřizovanou kulturu už v lednu. "Snažili jsme se nastavit interní procesy tak, abychom umožnili pandemii těžce zkoušené kultuře poslat peníze co nejdříve.Ten, kdo má již vyúčtované projekty za uplynulý rok, letos dostane dotace o měsíc dříve, než bylo zvykem," doplnil Fišer. 

Již v minulém týdnu radní navíc odhlasovali navržení speciálních dlouhodobých smluv pro organizace zajišťující dlouhodobé projekty. To jim zaručí jistotu podpory v delším období (2022-2026) která je v mnoha případech důležitá i existenčně. 

> „V příštích letech takto podpoříme Český filharmonický sbor a Janáčkovu akademii múzických umění. Ta každoročně pořádá Mezinárodní festival divadelních škol SETKÁNÍ/ENCOUNTER a Mezinárodní soutěž Leoše Janáčka. Obě akce mají dlouholetou historii a jsou důležitou součástí kulturní mapy Brna,“ vysvětlil náměstek primátorky pro oblast kultury [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
> 

Všechny dotace včetně jejich výše a hodnocení naleznete po schválení zastupitelstvem (25.1.) na stránce [dotace.brno.cz](https://dotace.brno.cz){:target="_blank"}, kterou nechali piráti k tomuto účelu vytvořit. 



