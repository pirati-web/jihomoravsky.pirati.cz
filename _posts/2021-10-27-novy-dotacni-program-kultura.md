---
#název souboru: 2021-10-27-novy-dotacni-program-kultura.md
### Povinné položky ###

category: CLANKY   # nešahat!
title: Dotace pro kulturu řešíme transparentně! 
date: 2021-10-27   # formát YYYY-MM-DD
author: Krajský MO
tags: kultura Brno dotace Marek-Fišer Tomáš-Koláčný # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/dotacky.png # obrázek ideálně 420x677px minifikovaný přes https://tinypng.com/
#description:odporujeme významné kulturní akce, které zviditelní Brno coby kulturní metropoli, a to jak na nadregionálním, tak mezinárodním poli. Doteď  bylo na jejich realizaci přispíváno prostřednictvím individuálních dotací. To se však brzy změní

---
**Podporujeme významné kulturní akce, které zviditelní Brno coby kulturní metropoli, a to jak na nadregionálním, tak mezinárodním poli. Doteď  bylo na jejich realizaci přispíváno prostřednictvím individuálních dotací. To se však brzy změní.**

> „V souladu se schválenou strategií a akčním plánem kultury a kreativních odvětví jsme schválili záměr dotačního programu pro významné kulturní akce ve městě Brně, který v budoucnu z velké části nahradí individuální dotace. Abychom dali žadatelům prostor se na tuto zásadní změnu připravit, dohodli jsme se, že celý program odstartujeme až pro žádosti směřující k akcím v roce 2023. Pro přechodný rok 2022 jsme připraveni současným žadatelům poskytnout jednoleté individuální smlouvy s podmínkou zpřístupnění akcí odborným hodnotitelům, kteří tak budou mít možnost se s akcemi důkladně osobně seznámit, což pomůže objektivnosti jejich hodnocení. Jde nám především o kvalitu a transparentnost hodnocení,“ vysvětlil stávající situaci náš náměstek primátorky [Tomáš Koláčný](https://jihomoravsky.pirati.cz/lide/tomas-kolacny/){:target="_blank"}.
> 

Individuální podpora se nejčastěji týká nejrůznějších festivalů. [Účelem dotačního programu](https://www.brno.cz/brno-aktualne/tiskovy-servis/tiskove-zpravy/a/mesto-predstavilo-zamer-vyhlasit-dotacni-program-pro-vyznamne-kulturni-akce-v-oblasti-kultury/){:target="_blank"} tudíž není podpora celoroční činnosti subjektů, ale akcí, které pomáhají budování atraktivní značky Brna v oblasti kultury.

> „Schválení záměru dotačního programu pro významné kulturní akce je dalším krokem pro větší transparentnost při nakládání s veřejnými prostředky, což je naším dlouhodobým cílem. Chceme tím minimalizovat tzv. individuální dotace, které na rozdíl od těch programových nemají oporu v odborném hodnocení a jejich podmínky jsou celkově méně přísné, přestože se zde často rozdělují větší částky. Jsem rád, že se nám o potřebnosti transparentnějšího přístupu podařilo přesvědčit i ostatní kolegy v radě. Dotační program vznikal participativně za přispění kulturní veřejnosti a zapracování připomínek samotných pořadatelů. Po dohodě s nimi jsme přistoupili na roční přechodné období, aby se nynější žadatelé i budoucí hodnotitelé mohli na tuto zásadní změnu dobře připravit,“ uvedl pirátský radní pro oblast kultury [Marek Fišer](https://jihomoravsky.pirati.cz/lide/marek-fiser/){:target="_blank"}.
> 

