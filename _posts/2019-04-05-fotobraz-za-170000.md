---
#název souboru: 2019-04-05-fotobraz-za-170000.md
### Povinné položky ###

layout: blog       # nešahat!
category: CLANKY   # nešahat!
title: Potřebuje Královo Pole fotoobraz za 170 000 Kč?
date: 2019-04-05   # formát YYYY-MM-DD
author: Michal Škerle
tags: krpole # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jana.leitnerova # ve formátu jmeno.prijmeni - prolinkování s profilem přes uid
image: /assets/img/posts/old_armenian_book.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Na únorovém jednání finančního výboru městské části byl předložen záměr pořídit letecký fotoobraz Králova Pole za cca 170 000 Kč. Přestože jeden už v zasedací místnosti ÚMČ visí. Je z roku 2012 a stál cca 119 000 Kč. Občanům je na něm prý vysvětlována problematika územního rozvoje nebo stavebního řízení. Úsměvné. Vždyť žijeme v době, kdy jsou veškeré aktuální fotomapy dostupné na internetu. 

Dle zástupce ODS, která návrh předložila, by se fotografie měla pořizovat každých 5 let. Avšak v roce 2017, na kdy pořízení vycházelo původně, byla ODS v Králově Poli v opozici. Nyní je v koalici a obraz je najednou potřeba. Návrh byl kromě ODS obhajován také zastupitelem za ČSSD Janem Šrůtkem, náčelníkem královopolských dobrovolných hasičů, který zřejmě za příslib dotací současnou koalici podporuje. Pořízení obrazu bylo finančním výborem Radě MČ nakonec doporučeno díky hlasům zástupců ODS, ČSSD a KDU-ČSL (výbor má 5 členů). Naopak zástupce koaličního hnutí ANO s pořízením obrazu nesouhlasil.

Jaký je tedy skutečný důvod pořízení fotoobrazu? A jak je možné, že ODS už teď ví, kdo by měl být jeho dodavatelem, a to bez výběrového řízení? Piráti oslovili dva nezávislé fotografy, kteří se shodli, že cena je nadsazená minimálně o 30 %.  

Za 170 000 Kč by šlo pořídit například elektronické hlasovací zařízení, technika pro řádné ozvučení zasedací místnosti a také nahrávací technika k pořizování videozáznamů z jednání zastupitelstva. Nebo spousta jiných užitečných a důležitých věcí pro lepší fungování ÚMČ.

P. S. Tento článek jsem posílal již do dubnového čísla, avšak nebyl zařazen. Mezitím Rada MČ nákup zmiňovaného fotoobrazu stáhla z programu jednání a o jeho pořízení dosud nerozhodla. To se však může změnit, a proto pokládám za správné, aby se občané dozvěděli, jak by vedení městské části mohlo naložit se svěřenými veřejnými penězi.
