---
#název souboru: 2021-09-10-zprijemnime-pobyt-seniorum.md
### Povinné položky ###

category: CLANKY   # nešahat!
title: Zpříjemníme pobyt seniorům v Sokolnicích!
date: 2021-09-10   # formát YYYY-MM-DD
author: Krajský MO
tags: Sokolnice JMK Krajský-úřad Jana-Leitnerová Lukáš-Dubec sociální-služby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/janca.png # obrázek ideálně 420x677px minifikovaný přes https://tinypng.com/
#description: Areál Domova pro seniory Sokolnice se rozroste o nové pobytové pavilony, které citlivě naváží na památkově chráněný zámecký park. Díky moderním a ekologicky šetrným budovám se významně zpříjemní kvalita každodenního života seniorů.

---
**Areál Domova pro seniory Sokolnice se rozroste o nové pobytové pavilony, které citlivě naváží na památkově chráněný zámecký park. Díky moderním a ekologicky šetrným budovám se významně zpříjemní kvalita každodenního života seniorů.**

Novostavba bude složena ze třech dvoupatrových nízkoenergetických dvojdomů, které jsou v přízemí důmyslně propojeny. Výstavba začala tuto středu 8. září slavnostním poklepáním za přítomnosti pirátské radní Jany Leitnerové a náměstka Lukáše Dubce. Předpokládané náklady na projekt rozšíření domova seniorů činí 97,4 milionů korun a hotovo by mělo být koncem listopadu 2022.

Budovy dohromady nabídnou celkem 48 lůžek, které budou z důvodu zachování soukromí rozděleny do pokojů  s maximální kapacitou třech osob. Polovina pokojů bude k dispozici stávajícím obyvatelům se zvláštním režimem z hlavní budovy. Pro zbylá lůžka bude moci domov pro seniory přijmout klienty nové. Senioři s Alzheimerovou chorobou, pokročilou demencí nebo sníženou pohyblivostí využijí první patro budovy. Vyšší patra pak budou obývat mobilní senioři.

> „Projekt Humanizace pobytových služeb v Domově pro seniory v Sokolnicích je vyústěním dlouholeté snahy pana ředitele o další zvýšení komfortu klientů a klientek. Zejména ti imobilní nemají dnes možnost si plně užívat krásného prostředí a atmosféry parku, který kolem zařízení v Sokolnicích je. Přístavba, která dnešním dnem startuje, jim to umožní, protože bude zcela bez bariér,“ uvedla radní pro sociální a rodinnou politiku [Jana Leitnerova](https://jihomoravsky.pirati.cz/lide/jana-leitnerova/){:target="_blank"}.
> 

Praktičnost, bezbariérovost, příjemné prostředí s velkým množstvím zeleně a šetrnost k životnímu prostředí. To jsou principy, na kterých si Piráti dlouhodobě zakládají. Myslelo se na ně také v projektu nové budovy domova pro seniory v Sokolnicích. Areál parku a zahrady domova pro seniory tak bude přístupný všem. Dalším modernizačním prvkem stavby je vybudování vnitroareálové komunikace, kolektor na dešťovou vodu, výsadba zeleně a celková ekologizace domova. 

> „Revitalizace Domova pro seniory v Sokolnicích předznamenává směr, kterým se bude Jihomoravský kraj v následujících letech v oblasti udržitelného rozvoje ubírat. Senioři získají nejen nové příjemné zelené prostředí, ale budova domova bude celkově ekologičtější a přátelštější k přírodě. Hlavním prvkem ekologizace se pak stal kolektor dešťové vody, která bude následně využita na zavlažování zahrad,” uzavřel náměstek pro životní prostředí a participaci [Lukáš Dubec](https://jihomoravsky.pirati.cz/lide/lukas-dubec/){:target="_blank"}.
> 
