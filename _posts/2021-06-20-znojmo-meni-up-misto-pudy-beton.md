---
#název souboru: 2021-06-20-znojmo-meni-up-misto-pudy-beton.md
### Povinné položky ###

category: CLANKY   # nešahat!
title: "Znojmo na rozcestí: vymění úrodnou půdu za beton?"
date: 2021-06-20  # formát YYYY-MM-DD
author: Znojemský MO, Jan Hora
tags: znojemsko znojmo jan-hora územní-plán zemědělská-půda zaměstnanost # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId:  # ve formátu jmeno.prijmeni - prolinkování s profilem přes uid
image: posts/znojmo_nevoga.jpg # obrázek ideálně 420x677px minifikovaný přes https://tinypng.com/
#description: Popis který se zobrazí v náhledu v přehledů článků.

---

Když vyjedete ze Znojma směrem na Vídeň, ocitnete se mezi lány polí. Znojemsko se vyznačuje vysokým podílem úrodné [černozemě](http://bit.ly/znojemsko-puda){:target="_blank"}, tedy základního neobnovitelného přírodního bohatství. Po několika kilometrech na výpadovce se po levé straně uprostřed pole objeví velký výrobní závod společnosti Nevoga s.r.o. Společnost nyní žádá aktualizaci územního plánu v této oblasti s cílem dosáhnout změny ploch zemědělských na plochy pro výrobu a skladování. Cílem je rozšíření areálu na okraji oblekovického katastru.

**Zabetonujeme naší budoucnost?**

Pozemky, které chce Nevoga využít k expanzi, mají rozlohu 5,7 hektarů. Jde o nejkvalitnější ornou půdu třídy ochrany I., nenahraditelný výrobní prostředek umožňující zemědělskou výrobu a jedna z hlavních složek životního prostředí.
 
Zemědělská půda je pod ochranou Zákona o ochraně zemědělského půdního fondu. Ten říká, že *„Zemědělskou půdu I. a II. třídy ochrany lze odejmout pouze v případech, kdy jiný veřejný zájem výrazně převažuje nad veřejným zájmem ochrany zemědělského půdního fondu.“*

Hlavním argumentem společnosti Nevoga je, že [vytvoří 100 pracovních míst](https://www.znojmocity.cz/assets/File.ashx?id_org=19341&id_dokumenty=78822){:target="_blank"}. V Česku je momentálně jedna z nejnižších nezaměstnaností (aktuálně pod 4 %) v celé EU. ORP Znojmo je momentálně na 5,2 % (CZSO, 05/21). Naprostá většina z plánovaných míst jsou místa ve výrobě, kde není vyžadována specifická kvalifikace ani vzdělání.

Není tedy vůbec jisté, že zde bude o tento druh práce zájem. Celý [sektor se v současnosti potýká s nedostatkem pracovních sil](https://zpravy.aktualne.cz/ekonomika/firmy-maji-problem-nemohou-najit-zamestnance-personaliste-vy/r~0e55506ac84011eba824ac1f6b220ee8/?utm_source=centrumHP&utm_medium=dynamicleadbox&utm_term=position-0&utm_campaign=Aktualne){:target="_blank"}, které firmy musejí sanovat agenturními pracovníky. Firma nicméně předem deklaruje, že preferuje dlouhodobé úvazky, pokud je to možné. 

**Když hlasování nevyhovuje**

Na výboru pro územní a strategické plánování a nakládání s majetkem se o návrhu změny územního plánu muselo hlasovat třikrát, než věc prošla. A to navíc den po zasedání, po emailu, mimo řádnou schůzi. 

*„Česku se někdy přezdívá zemí montoven. Může za to příhodná pozice ve středu Evropy, nízká cena práce ve srovnání se západem a hlavně fakt, že si nedokážeme ochránit své přírodní bohatství. Domnívám se, že ochrana půdy a životního prostředí je zde jasně nadřazená zájmům soukromé průmyslové výroby,“* říká Jan Hora. 

Změna územního plánu ale není nároková. Na svém zasedání 14. června sice zastupitelstvo města Znojma návrh změny schválilo, proces až k vydání stavebního povolení bude ale pravděpodobně zdlouhavý. Teď totiž záleží na posouzení Jihomoravského kraje, zda změně vyhoví, nebo ne. Pro stavbu je nutné také pozemky vyjmout ze zemědělského půdního fondu.
