---
#název souboru: 2021-11-19-priprava-zakona-o-socialnim-podnikani.md
### Povinné položky ###

category: CLANKY   # nešahat!
title: Do přípravy zákona o sociálním podnikání zapojujeme regiony
date: 2021-11-19   # formát YYYY-MM-DD
author: Krajský MO
tags: Zdeněk-Kosour Olga-Richterová Adéla-Šípová sociální-podnikání # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)
important: true

### Nepovinné položky ###
image: posts/kosourfoto.png # obrázek ideálně 420x677px minifikovaný přes https://tinypng.com/
#description: Sociální podnikání je důležitou součástí sociální politiky našeho státu. Po dlouhých letech se konečně připravuje jeho legislativní rámec. Ten přinese mj. nové pracovní pozice pro občany se zdravotním i sociálním hendikepem. Přípravu nového zákona spustili poslankyně Olga Richterová, senátorka Adéla Šípová a člen MS Znojemsko Zdeněk Kosour. Zapojit do příprav plánují také subjekty širšího politického spektra.
---
**Sociální podnikání je důležitou součástí sociální politiky našeho státu. Po dlouhých letech se konečně připravuje jeho legislativní rámec. Ten přinese mj. nové pracovní pozice pro občany se zdravotním i sociálním hendikepem. Přípravu nového zákona spustili poslankyně Olga Richterová, senátorka Adéla Šípová a člen MS Znojemsko Zdeněk Kosour. Zapojit do příprav plánují také subjekty širšího politického spektra.** 

>*„Je pro nás důležité vyslechnout názory na připravovaný návrh zákona přímo od sociálních podniků Česka. Zároveň jde o téma, které budeme následně diskutovat v rámci ostatních stran nové koalice, jsem moc ráda, že aktuálně poznáváme své nové kolegyně a kolegy“*, uvedla k připravované iniciativě místopředsedkyně PSP [Olga Richerová](https://www.pirati.cz/lide/olga-richterova/){:target="_blank"}. 
>

V České republice je přes 170 sociálních podniků (SP) s více než 300 provozovnami. Ti se přihlásili k principům sociálního podnikání. Jedním z hlavních znaků SP je např. zaměstnávání hendikepovaných v míře nad 50 % z celkového počtu zaměstnanců. SP jsou sdruženi v prověřeném adresáři MPSV (naleznete na ceske-socialni-podnikani.cz). 
Práce na novém návrhu zákona probíhají formou Kulatých stolů, kde pracovní tým sbírá podněty. V plánu jsou celkem čtyři, první se konal v Senátu ČR 25. října a poslední je naplánován na leden příštího roku. Poté přijde na řadu finální úprava návrhu, který pracovní tým předloží všem sociálním podnikům.

>*„Zapojení sociálních firem z různých regionů a oborů do přípravy zákona je pro nás klíčové. V první fázi spolupracujeme s vybranými zástupci jednotlivých oborů a poté dostanou možnost připomínkovat finální verzi i ostatní sociální podniky. SP mohou také využít diskuzní skupiny v aplikaci Whatsapp, stačí se na mě obrátit a my subjekt rádi připojíme do tohoto fóra o směřování sociálního podnikání v Česku“*, nastiňuje proces příprav [Zdeněk Kosour](https://lide.pirati.cz/profil/1679/){:target="_blank"}, člen Pirátské strany ze Znojemska a ředitel skupiny sociálních podniků. (případně upravte podle sebe).
>

Cílem nového zákona je nejen přinést legislativní rámec sociálnímu podnikání ale také nabídnout možnost SP rozšíření zaměstnanců o sociálně znevýhodněné jako jsou např. maminky po rodičovské, dlouhodobí klienti úřadů práce, lidé bez domova či občané v předdůchodovém věku.

>*„Pro mě jako senátorku je velice důležité slyšet názory a potřeby sociálních firem, aby se tak mohly navýšit pracovní příležitosti pro znevýhodněné spoluobčany v naší zemi. Integrace sociálně i zdravotně znevýhodněných je důležitá v mnoha aspektech, nejen pro naši ekonomiku. I z těchto důvodu zlepšení postavení sociálních podniků jednoznačně podporuji,“* uzavírá téma senátorka [Adéla Šípová](https://www.pirati.cz/lide/adela-sipova/){:target="_blank"}, která se vedle přípravy ISP věnuje také postavení sociálních podniků v zákoně o veřejných zakázkách.
>
