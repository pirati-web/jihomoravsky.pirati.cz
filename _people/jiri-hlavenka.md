---
# Název souboru: jiri-hlavenka.md

### Povinné položky ###
name:     Jiří Hlavenka  	# běžně používáné jméno
titles:
  before: Ing. 
  after:
mail:
- hlavenka.jiri@kr-jihomoravsky.cz
img: people/jiri_hlavenka_ctverec_web.jpg   # 165x220px
heroImg: header/palava_krajina.jpg
description: Radní pro vědu, výzkum, inovace a IT v JMK 	# kratký popis, max 160 znaků
uid: jiri.hlavenka # identifikátor 

### Nepovinné položky
category: 	# v odrážkách stejně jako mail (psp, pks, pms, zast)
- zjmk
ordzjmk: 2
profiles:
  facebook: https://www.facebook.com/jiri.hlavenka

---

Narodil jsem se 26. října ve Valticích. Nyní žiji v obci Braníškov. 

Po absolvování Gymnázia Mikulov jsem vystudoval obor tepelná a jaderná energetika na Strojní fakultě Vysokého učení technického v Brně. 

Od roku 1990 soukromě podnikám. Spoluzaložil jsem odborné vydavatelství Computer Press, spustil první internetový obchod v zemi Vltava.cz a stál u zrodu řady pionýrských projektů na českém Internetu. 

Od roku 2005 se věnuji investování do technologických inovativních startupů: jsem investorem a spoluvlastníkem ve více než deseti společnostech. K největším úspěchům v tomto segmentu patří spoluzaložení společnosti Kiwi.com, která je dnes globálním hráčem v oblasti letecké přepravy a jednou z nejúspěšnějších domácích společností vůbec. Jsem aktivním autorem článků a odborných publikací.

Členem Pirátské strany jsem od podzimu 2020. V krajských volbách v roce 2016 jsem byl z pozice nestraníka za SZ lídrem společné kandidátky SZ a Pirátů v Jihomoravském kraji a byl zvolen zastupitelem. V roce 2020 jsem se z druhého místa stal opět zastupitelem a byl zvolen do pozice radního pro vědu, výzkum, inovace a IT. Jsem členem Vědecké komise Fakulty informatiky Masarykovy univerzity, členem správní rady nadace Hlídač státu a členem nevládní odborné pracovní skupiny Koronerv-20.

Ve volném čase mě zajímá hudba (hlavně jazz, rock a etnická hudba) a biologie. Sám hraji na akustickou kytaru a na klavír. Věnuji se i sportu, především turistice. Jako filantrop podporuji několik desítek veřejně prospěšných aktivit v České republice. Jsem ženatý a mám syna. 

- **Nejoblíbenější místo v Jihomoravském kraji:** Vrchol Děvína na Pálavě.

- **Vize:** Mou vizí je sebevědomý a inovativní region, který bude umět podporovat talenty a propojovat vzdělávací instituce se soukromým sektorem. Usiluji o digitalizovaný úřad 21. století.

- **Priority:** Proměna vzdělávání, spolupráce kraje s univerzitami, moderní IT služby srozumitelné a dostupné veřejnosti
