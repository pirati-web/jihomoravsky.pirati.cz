---
# Název souboru: jiri-hlavenka.md

### Povinné položky ###
name:     Jiří Hlavenka  	# běžně používáné jméno
titles:
  before: Ing. 
  after:
mail:
- hlavenka.jiri@kr-jihomoravsky.cz
img: people/jiri_hlavenka_ctverec_web.jpg   # 165x220px
heroImg: header/palava_krajina.jpg
description: Radní pro vědu, výzkum, inovace a IT v JMK 	# kratký popis, max 160 znaků
uid: jiri.hlavenka # identifikátor 

### Nepovinné položky
category: 	# v odrážkách stejně jako mail (psp, pks, pms, zast)
- zjmk
ordzjmk: 2
profiles:
  facebook: https://www.facebook.com/jiri.hlavenka

---

Po absolvování Gymnázia Mikulov vystudoval v letech 1983 až 1988 obor tepelná a jaderná energetika na Strojní fakultě Vysokého učení technického v Brně, kde získal titul Ing. Od roku 1990 soukromě podniká. Spoluzaložil odborné vydavatelství Computer Press, spustil první internetový obchod v zemi Vltava.cz a stál u zrodu řady pionýrských projektů na českém Internetu. 

Od roku 2005 se věnuje více investování do technologických inovativních startupů; je investorem a spoluvlastníkem ve více než deseti společnostech. K jeho největším investorským a podnikatelským úspěchům patří spoluzaložení společnosti Kiwi.com, která je dnes globálním hráčem v oblasti letecké přepravy a jednou z nejúspěšnějších domácích společností vůbec. Je aktivním autorem, napsal více než třicet odborných publikací a přes tři tisíce článků.

Jiří Hlavenka žije v obci Braníškov v okrese Brno-venkov. Je ženatý a má syna. Ve volném čase ho zajímá hudba (hlavně jazz, rock a etnická hudba) a biologie, sám hraje na akustickou kytaru a na klavír. Věnuje se i sportu, má rád aktivní turistiku. Svou pozornost zaměřuje i na filantropii; podporuje několik desítek veřejně prospěšných aktivit v České republice.

V krajských volbách v roce 2016 byl z pozice nestraníka za SZ lídrem společné kandidátky SZ a Pirátů v Jihomoravském kraji a byl zvolen zastupitelem. V roce 2020 kandidoval opět do krajského zastupitelstva, z druhého místa se stal zastupitele a poté byl zvolen do pozice radního pro vědu, výzkum, inovace a IT. Mimo jiné je členem Vědecké komise Fakulty informatiky Masarykovy univerzity, členem správní rady nadace Hlídač státu či členem nevládní odborné pracovní skupiny Koronerv-20.
