---
# Název souboru: jmeno-prijmeni.md

### Povinné položky ###
name:     Marek Lahoda  	# běžně používáné jméno
titles:
  before: Mgr. 
  after:
mail:
- mara.lahoda@gmail.com
img: people/marek-lahoda.jpg   # 165x220px
heroImg: header/palava_krajina.jpg
description: Geograf, klimatolog, datový analytik, propagátor udržitelné dopravy, zastupitel za Piráty na MČ KrPole 	# kratký popis, max 160 znaků

### Nepovinné položky
uid: marek.lahoda # identifikátor pro spojení se články (authorId)
category: 	# v odrážkách stejně jako mail (psp, pks, pms, zast)
- zmckrpole
ordzmckrpole: 4
mob: +420 732 732 490
profiles:
  linkedin: https://www.linkedin.com/in/marek-lahoda/
  twitter: https://twitter.com/MarekLahoda
  github: https://github.com/Keramadohal
supporting:
- Udržitelnou dopravu (IDS JMK, MHD, pěší, cyklo a v rozumné míře IAD & sdílení aut)
- Zdravé a příjemné městské postředí během celého roku
- Kvalitní veřejný prostor
- Evidence-based policy: Politická rozhodnutí činěná na základě získaných dat, zjištěných faktů a zevrubných analýz problémů.
notsupporting:
- Oligarchizaci a autokratizaci státu
- Zkostnatělé a zastaralé státní správě
- Netransparentnosti, nekomunikaci, odepírání práva na informace občanům
reason: Chci, aby Brno bylo moderní město, ve kterém se lidem dobře žije a mohou se po něm dopravovat snadno, rychle a bezpečně – a to jak pěšky, MHD, autem nebo na kole.
motto: Kdo, když ne my? Kdy, když ne teď! - Květoslava Morávková, účastnice listopadového studentského hnutí 1989

---

Marek Lahoda (*1992) pochází z Brna, konkrétně z MČ Komín. Poslední dva roky žije v Králově Poli, které si velmi oblíbil. V komunálních volbách 2018 zde byl zvolen zastupitelem za Piráty.

V Brně absolvoval osm let v matematické třídě na Gymnáziu na tř. Kpt. Jaroše a následně vystudoval obor Fyzická geografie na Geografickém ústavu Přirodovědecké fakulty Masarykovy univerzity. Půl roku studoval také na University of Oslo díky programu Erasmus a život v Norsku ho mnohým inspiroval. Na PřF MU se tři roky angažoval jako předseda Studentské komory Akademického senátu. Na brněnské Geografii nyní pokračuje v doktorském studiu, v rámci kterého zkoumá dlouhodobé změny globálního slunečního záření.

Už od středoškolského studia si přivydělával na brigádách a vyzkoušel tak řadu profesí od prodavače v outdoorovém obchodě, přes kluka pro všechno v neziskovce až po GIS Specialistu. V roce 2018 působil jako datový analytik v rámci projektu datové žurnalistiky Česko v datech. Nyní pracuje na částečný úvazek na Akademii věd na Ústavu výzkumu globální změny (CzechGlobe), kde zpracovává a analyzuje data z 250m meteorologického stožáru pro Oddělení atmosférických toků a dálkového transportu látek.

Ve volném čase lozí, tancuje, chodí po horách a poznává cizí země i tu vlastní.

Kandidatura v komunálních volbách je logickým vyústěním jeho dlouhodobého zájmu o veřejné a především brněnské dění. Protože nadávání u piva moc nefungovalo, zapojil se v roce 2013 do spolku Brno na kole za účelem zkvalitňování veřejného prostoru a rozvoje cyklodopravy v Brně. Po pár letech vyšší aktivity však dospěl ke zjištění, že z pozice prostého aktivního občana se podoba vlastního města ovlivňuje dost těžko a že co si člověk sám neudělá, to nemá. A on ty cyklostezky v Brně chce mít opravdu hodně.

Voličem a příznivcem Pirátů je už řadu let, do brněnského místního sdružení se zapojil na začátku roku 2018 inspirován pražskými a celostátními vzory a také svou účastí v brněnském úspěšném Participativním rozpočtu. Pirátská politika pro něj znamená především:
- transparentnost, otevřenost a komunikaci jako základy důvěry občanů ve stát a politiky
- moderní stát, který život člověku usnadňuje, ne komplikuje
- informační společnost, tj. snadný přístup všech k informacím, které jsou dnes pomyslným zlatem
- boj s korupcí a klientelismem, které okrádají nás všechny ve prospěch mocných
- participaci, tj. aktivní zapojování občanů do dění v obci

Jinak mezi jeho hlavní témata patří:
- udržitelná doprava = MHD jako základ (> 50 % podíl na přepravní práci) + zajištění svobody volby dopravního prostředku pro všechny skupiny obyvatel (muže, ženy, seniory, děti, ...) prostřednictvím zajištění bezpečné infrastruktury pro lidi dopravující se na kole a pěšky + zajištění dostupnosti parkování (občas jezdí i autem, takže situaci zná z obou často až příliš vyhrocených úhlů pohledu)
- životní prostředí = zajištění základního lidského práva na čisté ovzduší (jak se ukazuje, velký význam mají lokální topeniště, tj. čím a jak lidé topí u sebe doma - je potřeba je vzdělávat a motivovat k topení plynem nebo přechodu na CZT) + více zeleně ve městě jako té nejúčinější klimatizace, která jediná nás může efektivně ochránit před vlnami veder
- kvalitní veřejný prostor = město pro lidi, ve kterém se snadno a dobře žije všem, i tělesně nebo jinak znevýhodněným, ne pouze rychle dopravuje těm nejsilnějším, nejúspěšnějším a nejbohatším
- evidence-based policy = rozhodování na základě dat, analýz a studií, ne na základě dojmů, peněz a klientelistických vazeb

Máte jakýkoliv dotaz? Chcete se potkat a probrat něco konkrétního? Neváhejte napsat nebo zavolat! :-)

## Veřejný kalendář:

<iframe src="https://calendar.google.com/calendar/embed?src=12e8b9qkiht3b7rn20h66unack%40group.calendar.google.com&ctz=Europe%2FPrague" style="border: 0" width="800" height="600" frameborder="0" scrolling="no"></iframe>

