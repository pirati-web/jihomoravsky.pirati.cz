---
layout: post
category: CLANKY
title: Zapojte se do Pirátské kampaně!
date: 2017-07-18T08:00:00.514Z
author: Radek Holomčík
description: Pokud je vám blízká otevřenosti a spolupráce, zajímá vás politika nebo státní správa a chcete zlepšit fungování státu, staňte se součástí Pirátského týmu.

---

Nikdy to nebylo potřeba víc, než teď.

Pirátská strana vznikla zezdola v roce 2009 a od té doby hájí svobodu a prosazuje transparentní, otevřenou a moderní politiku. Nemáme desítky milionů na kampaň ani žádné utajené sponzory. Naší hlavní zbraní jsou lidé, kteří chtějí žít ve svobodném a moderním státě.

Podpora hlasem či darem je moc důležitá. Lze ale dělat víc. Staňte se součástí Pirátského týmu a pomozte nám zdolat další mezník – dobýt Poslaneckou sněmovnu!

Možností, jak se zapojit, je celá řada. Zkuste si vybrat z nabídky:

**Vysílač**: každý Pirát je vysílač. Sdílejte nás na Facebooku, posílejte lidem naše články přes e-mail. Nebo se s nimi bavte o tom, proč volit Piráty. To jde dělat doma, v hospodě, v práci – prostě kdykoli.

**Pirát v terénu**: pomáhá při výjezdech a s šířením myšlenek do regionů. Rozdávejte Pirátské listy, oslovujte hospodské a další živnostníky, kteří by Piráty podporovali. Pomozte nám uspořádat besedu, zařídit zábor, nebo vytipovat a oblepit ty nejlepší plakátovací plochy.

**„Píárista“**: spolupracuje na medializaci Pirátských myšlenek, úspěchů a programu.
Pomozte nám psát ty nejlepší články, komunikovat s novináři i veřejností na sociálních sítích, hlídat výstupy a reagovat na aktuální dění.

**Grafik-fotograf-kameraman**: dělá obrázky a video! Foťte, tvořte grafiku, natáčejte videa. Máme toho hodně, o čem se dá točit, z čeho se dá dělat super grafika, nebo krásné fotky. Čím víc, tím líp.

**Pirát organizátor**: řeší běžný chod kampaně ve spolupráci s manažerem a dalšími členy štábu. Je to mravenčí práce, ideální je, když může docházet každé (nebo skoro každé) úterý na volební štáb v Brně. Pomozte nám zvládnout s přehledem plánování kampaně a výjezdů, produkční záležitosti, inzerci a vše, co bude třeba.
Tohle je asi nejlepší způsob, jak poznat přípravy předvolební kampaně na vlastní kůži!

**Markeťák**: konzultuje, rozvíjí a zpracovává dílčí prvky kampaně. Pokud máte zkušenost s plánováním mediálních výstupů, marketingových kampaní, reklamou, brandingem atd., je to ideální role pro vás.

**Odborník**: pomáhá v odborných otázkách a využívá při tom svých odborných znalostí (právo, ekonomie, IT, doprava, živ. prostředí,…) k přípravě podkladů a konzultací pro mediální a marketingové výstupy. Buďte naším poradcem v oblasti, které rozumíte.

Pokud pokud jste se v některé z rolí našli, ozvěte se Radku Holomčíkovi [radek.holomcik@pirati.cz](mailto:radek.holomcik@pirati.cz). Jestli vás z toho nic neoslovilo, ale chcete se zapojit, ozvěte se taky. Něco vymyslíme.

Těšíme se na setkání a spolupráci!
