---
layout: page
title: Program Pirátů pro krajské volby 2020 v Jihomoravském kraji
---

<h2 class="head-heavy-base" id="kapitoly">Kapitoly</h2><br />

<ol class="ordered-list leading-snug">
<li><a href="#zivotni-prostredi">Životní prostředí</a></li>
<li><a href="#zdravotnictvi">Zdravotnictví</a></li>
<li><a href="#socialni-a-rodinna-politika">Sociální a prorodinná politika</a></li>
<li><a href="#vzdelani">Vzdělání</a></li>
<li><a href="#kontrola-transparence-a-participace">Kontrola, transparence a participace</a></li>
<li><a href="#doprava">Doprava</a></li>
<li><a href="#prosperujici-a-inovativni-kraj">Prosperující a inovativní kraj</a></li>
<li><a href="#it-a-krajska-informatika-pro-21-stoleti">IT a krajská informatika pro 21.století</a></li>
<li><a href="#kultura-pamatkova-pece-a-cestovni-ruch">Kultura, památková péče a cestovní ruch</a></li>
<li><a href="#sport-a-prace-s-mladezi">Sport a práce s mládeží</a></li>
<li><a href="#vnejsi-vztahy-a-spoluprace">Vnější vztahy a spolupráce</a></li>
<li><a href="#uzemni-planovani">Územní plánování</a></li>
<li><a href="#bezpecny-kraj">Bezpečný kraj</a></li>
</ol>
<br />

<h2 class="head-heavy-base" id="zivotni-prostredi">Životní prostředí</h2><br />

<ul class="unordered-list leading-snug">
<li>Prolomíme sucho a ochráníme krajinu<ul class="unordered-list leading-snug">
<li>Podpoříme vznik drobných prvků pro udržení vody v krajině místo obřích
vodních staveb. Stěžejní bude obnova tůní, meandrů a slepých koryt vodních
toků, rybníků či vytvoření suchých poldrů.</li>
<li>Zajistíme metodickou podporu obcím a městům, případně iniciaci, právní
pomoc a projektování při obnově polních cest, výsadbě alejí, remízků,
větrolamů a tvorbě dalších krajinných prvků včetně spolupráce při
pozemkových úpravách.</li>
<li>Zrealizujeme projekty na podporu a propagaci technologií vedoucích k
úsporám vody ve městech a obcích a poskytneme obcím a starostům
odborné poradenství, jak dělat opatření spořící vodu.</li>
<li>Podpoříme projekty na ochranu klimatu jako jsou zadržování vody,
energetická úspornost či zelené fasády a střechy. Prověříme efektivnost
možné instalace FV panelů na střechách budov JmK, kterých jsou téměř 3
tisíce (školy, úřady, sociální instituce).</li>
<li>Kraj musí jít příkladem a podílet se na vzniku vzorových projektů pro ochranu
krajiny a adaptaci na klimatickou změnu.</li>
<li>Ochráníme vodní zdroje – nedopustíme nebezpečný hazard s vodními zdroji.</li>
<li>Jsme proti zbytečnému zastavění nejkvalitnější půdy.</li>
</ul>
</li>
<li>Kam s odpadem?<ul class="unordered-list leading-snug">
<li>Podpoříme co nejdřívější konec skládkování, protože odpad vnímáme jako
surovinu. Preferujeme materiálové nebo energetické využití odpadu. Není
nutné vše spalovat. Podporujeme chytré technologie a moderní způsob
řešení nakládání s odpady. Jsme pro recyklaci dřeva. Jsme proti tomu, aby
biologicky rozložitelný materiál končil v komunálním odpadu. Jsme si vědomi
toho, jak je to cenná surovina pro výrobu kompostu.</li>
<li>Poskytneme obcím odborné poradenství v oblasti odpadového hospodářství
pro snížení množství komunálního odpadu a za něj vydaných financí pomocí
chytrého třídění odpadu.</li>
</ul>
</li>
<li>Udržitelné řízení kraje<ul class="unordered-list leading-snug">
<li>Definujeme nově gesci radního a odbor pro zemědělství, lesnictví,
vodohospodářství a životní prostředí. Tato témata patří neodmyslitelně k
sobě, proto je budeme řešit v návaznosti. Kraj budeme spravovat ekologicky
a v souladu s principy udržitelnosti, prevence vzniku odpadů a emisí.</li>
<li>Při výstavbě budov kraje a krajem zřizovaných institucí budeme preferovat
environmentálně citlivá řešení a jako hodnotící kritérium budeme používat
mezinárodně zavedené a uznávané standardy hodnocení environmentálních
dopadů. Například chceme využívat stavby ze dřeva a dalších k přírodě
šetrných obnovitelných zdrojů, stejně jako maximální zapojení místních firem.</li>
<li>Všechny dotace musí být systémové, transparentní a šetrné, proto je bude
rozdělovat odborná výběrová komise se zaměřením na důsledky opatření,
která zveřejní zápis o průběhu výběrového řízení on-line formou.</li>
<li>Kraj bude spolupracovat s odbornými institucemi a s profesionály z oboru.
Chceme být partnery měst a obcí u vzorových projektů udržitelného
hospodaření v krajině a udržitelného přístupu k životnímu prostředí.</li>
<li>Rozšíříme možnosti environmentálního vzdělávání, výchovy a osvěty (EVVO)
v regionech a městech skrze příklady dobré praxe a dlouhodobou udržitelnost
jednotlivých projektů. Kraj musí jít příkladem a vytvořit vzorové projekty.</li>
<li>Poskytneme obcím a starostům odborné poradenství, jak dělat opatření,
zajistíme rozvoj dovedností osob odpovědných za vedení samospráv měst a
obcí skrze semináře a webináře.</li>
<li>Podrobíme strategii rozvoje (STRATEGIE 2021+) revizi.</li>
<li>V lesích podpoříme boj proti škůdcům, například výsadbou dubovo-bukových
a smíšených kultur. Povedeme dialog o možném zapojení obcí, které mají
lesní pozemky mimo svůj katastr.</li>
</ul>
</li>
<li>Podpora udržitelného zemědělství<ul class="unordered-list leading-snug">
<li>Z pozice kraje se zasadíme o transparentní hospodaření s penězi Vinařského
fondu. Prostředky z kraje budou zaměřené na pomoc těm vinařům, kteří
nedosáhnou na podporu ze státních a evropských zdrojů. Peníze z
marketingu přesuneme do přímé podpory vinařů, jako jsou podsadby
vinohradu, výsadba stromů do vinic, nebo nákupy drobného vybavení.
Podpoříme také místní vinařské spolky, především v pořádání osvětových
akcí pro vinaře.</li>
<li>Více surovin lokálních zemědělců v jídelnách škol a nemocnic. Podpoříme
lokální zemědělce skrze veřejné stravování – kraj zřizuje instituce poskytující
veřejné stravování (školy, nemocnice, sociální služby atd.). Chceme, aby tyto
instituce v co největší možné míře nakupovaly od lokálních zemědělců a
producentů. Podpoříme tím jak regionální ekonomiku, tak i pestrost
zemědělské produkce a krajiny jako takové a snížíme také nutnost dálkové
přepravy.</li>
<li>Našim cílem je větší podíl pěstovaného technického konopí na
jihomoravských polích – zrealizujeme projekt vybudování tírny a dalších
zpracovatelských kapacit,podpoříme také nezbytnou mechanizaci.</li>
</ul>
</li>
</ul>
<br />

<h2 class="head-heavy-base" id="zdravotnictvi">Zdravotnictví</h2><br />

<ul class="unordered-list leading-snug">
<li>Efektivnější a transparentní zdravotnictví<ul class="unordered-list leading-snug">
<li>Přijatou zdravotnickou koncepci podrobíme debatě s odbornou veřejností a
slabší části společně vylepšíme tak, aby pro občany Jihomoravského kraje
byla zajištěna dostupná zdravotní péče.</li>
<li>Velkou pozornost zaměříme na restrukturalizaci nákupů, distribuci a výdej
léčiv, zdravotnických prostředků a přístrojů, a to nejen pro krajské organizace
v oblasti zdravotnictví, ale i v oblasti sociální péče. Zvýšíme transparentnost a
efektivitu pomocí přehledných pravidel.</li>
<li>Ve spolupráci s odborníky vyhodnotíme, která zdravotnická zařízení má
smysl podporovat a která transformovat.</li>
</ul>
</li>
<li>Udržitelné zdravotnictví<ul class="unordered-list leading-snug">
<li>Ve spolupráci s odbornou veřejností budeme hledat řešení zásadního
problému, kterým je nedostatek zdravotnického personálu a jeho vyšší věk.</li>
<li>Budeme spolupracovat na projektech, které řeší kritickou situaci nedostatku
lékařů v oblasti primární péče a zubního lékařství, a to všestranou podporou.
Najdeme způsoby, jak do kraje přilákat nové lékaře.</li>
</ul>
</li>
<li>Důstojný odchod<ul class="unordered-list leading-snug">
<li>Zajistíme zvýšení dostupnosti a standardu zdravotních služeb v oblasti
domácí paliativní péče.</li>
<li>Zlepšíme péči o umírající v jejich vlastním sociálním prostředí, zajistíme
zdravotní péči na náležité odborné úrovni a zlepšíme tak kvalitu života
nevyléčitelně nemocných a umírajících v domácím prostředí
v Jihomoravském kraji.</li>
<li>Umožníme umírajícím dožít či zemřít v domácím prostředí v přítomnosti
blízkých bez nutnosti převozu do nemocničních zařízení v samém závěru
života.</li>
</ul>
</li>
<li>Zdravotnictví jako součást společnosti<ul class="unordered-list leading-snug">
<li>Podpoříme nestátní neziskové organizace působící v oblasti zdravotnictví,
které prokáží kompetence, odbornost a přínos pro obyvatele JmK.</li>
<li>Organizacím nabídneme jak podporu ve vzdělávání, tak i podporu v získání
Evropských grantů a finanční podporu z rozpočtu kraje.</li>
</ul>
</li>
<li>Podpora zařízení se vstřícným přístupem k porodu<ul class="unordered-list leading-snug">
<li>Podpoříme vznik center porodní asistence v již fungujících zařízeních, která
se vyznačují vstřícným přístupem k porodu.</li>
<li>Taková zařízení budeme podporovat a zapojíme je do tvorby metodiky,
kterou budeme sdílet v zařízeních napříč krajem i státem.</li>
</ul>
</li>
</ul>
<br />

<h2 class="head-heavy-base" id="socialni-a-rodinna-politika">Sociální a rodinná politika</h2><br />

<ul class="unordered-list leading-snug">
<li>Rodinná politika<ul class="unordered-list leading-snug">
<li>Podpoříme více částečných úvazků v krajem zřizovaných institucích, možnost
home office a flexibilní pracovní dobu, aby rodiče mohli lépe skloubit práci a
rodinný život.</li>
<li>Podpoříme vznik a rozvoj pozic mediátora a rodinného asistenta s cílem
pomáhat rodinám překonávat krize, nabídnout pomoc a seznámit je s
možnostmi, jakou pomoc mohou využít. Zmapujeme, ve kterých částech kraje
tyto pozice chybí a zasadíme se o to, aby byla pomoc dostupná pro všechny
rodiny z Jihomoravského kraje. Zapojíme také nízkoprahová centra a obce a
města.</li>
<li>Budeme podporovat organizace, které se dlouhodobě a efektivně starají o
pěstounské rodiny.</li>
<li>Chceme zmírnit sociální izolaci a osamělost ohrožených skupin lidí, například
seniorů či osob se zdravotním postižením, proto vytvoříme podmínky pro
vzájemnou mezilidskou podporu v komunitě, mezigenerační setkávání dětí a
seniorů a podpoříme vznik mezigeneračních center.</li>
</ul>
</li>
<li>Pomoc pro pečující<ul class="unordered-list leading-snug">
<li>Identifikujeme potřeby rodin i jednotlivců, kteří pečují o další osoby, zejména
o děti či rodiče, výsledku pak přizpůsobíme stávající dotační programy z
pohledu efektivity.</li>
<li>Razantně posílíme možnost terénních odlehčovacích služeb, také denní
stacionáře či svépomocné a neformální skupiny.</li>
<li>Podpoříme rozvoj paliativní péče poskytované jak v zařízeních, tak v
domácím prostředí.</li>
</ul>
</li>
<li>Koncepci sociálních služeb v Jihomoravském kraji aktualizujeme dle potřeb<ul class="unordered-list leading-snug">
<li>Zajistíme aktuální data. Je třeba, aby sociální služby, které jsou poskytované
krajem nebo ve spolupráci s ním, reagovaly na reálnou poptávku občanů a
odrážely jejich potřeby.</li>
<li>Zlepšíme podmínky pro poskytovatele sociálních služeb pružnějším a
předvídatelnějším způsobem financování spolu se snížením administrativní
zátěže.</li>
<li>Podpoříme také možnosti profesního rozvoje a umožníme sociálním
pracovníkům a pracovnicím lépe skloubit pracovní a rodinný život.</li>
</ul>
</li>
<li>Zkvalitníme sítě sociálních služeb<ul class="unordered-list leading-snug">
<li>Zajistíme, aby pro občany z jakékoliv části Jihomoravského kraje existovala
dostupná terénní služba typu osobní asistence nebo pečovatelské služby,
stejně tak podpoříme vznik a rozvoj komunitních zařízení, která poskytují
služby lidem se zvláštními potřebami, například s autismem či Alzheimerovou
chorobou.</li>
<li>Budeme usilovat o bezbariérovost kraje v maximální možné míře.</li>
<li>Ve spolupráci s odborníky z praxe vytvoříme přehledný seznam sociálních
služeb a s pomocí moderních technologií zajistíme možnost rezervace služeb
online.</li>
</ul>
</li>
</ul>
<br />

<h2 class="head-heavy-base" id="vzdelani">Vzdělávání</h2><br />

<ul class="unordered-list leading-snug">
<li>Moderní odborné školství propojené s praxí<ul class="unordered-list leading-snug">
<li>Chceme, aby ve všech okresech Jihomoravského kraje odpovídalo odborné
školství požadavkům trhu práce ve 21. století, podpoříme projekty, které
zajistí, aby žáci odborných středních škol pracovali s nejnovějšími
technologiemi. Kraj musí být nápomocen v partnerství mezi vzdělávacími
institucemi a významnými regionálními zaměstnavateli.</li>
<li>V oblasti vzdělávání je třeba více podporovat high-tech a moderní obory
středního školství jako jsou IT, kybernetická bezpečnost, mechatronika či
přírodní vědy.</li>
<li>Budeme podporovat rozvoj podnikatelských dovedností žáků SŠ vytvářením
podnikatelských projektů v rámci výuky pod vedením zkušeného lektora,
například úspěšného podnikatele z regionu.</li>
</ul>
</li>
<li>Mít na výběr ze stejně kvalitního vzdělávání<ul class="unordered-list leading-snug">
<li>Gymnázia bereme jako líheň high-tech talentů, proto podpoříme metodický
rozvoj kompetencí, které pomohou jejich absolventům uplatnit se ve
špičkových oborech, které v regionu existují a které budou i nadále
poptávány.</li>
<li>Vnímáme nestejnou kvalitu vzdělávání v metropoli a regionech, proto budeme
usilovat o snížení této mezery na minimum, naším cílem je srovnání úrovně
všeobecného středního vzdělání ve všech regionech kraje, čehož chceme
dosáhnout například metodickou a didaktickou pomocí v rámci školení
ředitelů i učitelů. Podpoříme vyrovnávání rozdílů i finančně.</li>
<li>Odborné a učňovské školství musí být dobrá, ne poslední volba. Pomocí
metod mimoškolního vzdělávávání budeme zvyšovat atraktivitu těchto forem
studia. Chceme, aby studenti těchto škol vnímali dobře možnosti
sebeuplatnění, které jim daný obor dává, aby získali širší osobnostní výbavu
do dalšího života a porozuměli světu, do kterého po ukončení školy vstupují.</li>
<li>Jihomoravský kraj je také zřizovatelem škol se speciálními potřebami. Tyto
školy musí poskytovat zejména maximální metodickou pomoc, aby děti a
studenti se speciálními potřebami mohli dosáhnout jak kvalitního vzdělání, tak
zejména dovednostní vybavenosti do dalšího života.</li>
</ul>
</li>
<li>Další důležité součásti oblasti vzdělávání<ul class="unordered-list leading-snug">
<li>Středisko služby školám (SSŠ) se pod naším vedením změní ve výrazného
nositele inovací, který formou nabídky přináší školám v JmK možnosti
zlepšení v té nejdůležitější a základní oblasti – tedy v oblasti vzdělávání
samotného.</li>
<li>Zajistíme opravdu otevřená a férová výběrová řízení na ředitele škol v kraji.</li>
<li>Budeme se více věnovat i oblasti mimoškolního neformálního vzdělávání.</li>
</ul>
</li>
</ul>
<br />

<h2 class="head-heavy-base" id="kontrola-transparence-a-participace">Kontrola, transparence a participace</h2><br />

<ul class="unordered-list leading-snug">
<li>Úřad bez tajností a srozumitelný pro veřejnost<ul class="unordered-list leading-snug">
<li>Zajistíme zveřejňování zápisů z výborů a také podkladů pro jednání
zastupitelstva před jeho konáním.</li>
<li>Zajistíme, aby kontakt občana s krajem byl uživatelsky přívětivý, zejména
online komunikace skrze web.</li>
</ul>
</li>
<li>Veřejné peníze pod kontrolou<ul class="unordered-list leading-snug">
<li>Prosadíme povinnost otevřených výběrových řízení při výběru dodavatele
veřejných zakázek malého rozsahu v hodnotě nad 200 000 Kč, tedy zakázek,
u kterých otevřené výběrové řízení výslovně neukládá zákon. A to nejen pro
krajský úřad, ale také pro příspěvkové organizace kraje.</li>
<li>Prosadíme dotační systém, který jsme zavedli v Brně, kde bude dohledatelný
způsob hodnocení, hodnotitelé a jednotlivé přidělené dotace, a projektový
portál.</li>
<li>Zajistíme zveřejnění smluv pod 50 tisíc Kč v registru smluv. Pohlídáme, aby
kraj, krajské firmy i krajské příspěvkové organizace nadále zveřejňovaly
smlouvy v registru smluv a této povinnosti se nevyhýbaly.</li>
<li>Zveřejníme na internetu platby kraje všem dodavatelům až do úrovně
jednotlivých faktur.</li>
</ul>
</li>
<li>Otevřená data, otevřený kraj a participace<ul class="unordered-list leading-snug">
<li>Obyvatelům, firmám a startupům zpřístupníme ve formě otevřených dat co
nejširší škálu informací krajského úřadu.</li>
<li>Nebudeme rozhodovat za zády občanů. O všech strategických politických
rozhodnutích budeme veřejnost včas předem informovat. Svoláme veřejné
debaty, vysvětlíme nejasnosti a vyslechneme si názor občanů.</li>
<li>Zvýšíme míru participace občanů na krajském rozpočtu.</li>
</ul>
</li>
</ul>
<br />

<h2 class="head-heavy-base" id="doprava">Doprava</h2><br />

<ul class="unordered-list leading-snug">
<li>Myslíme na budoucnost<ul class="unordered-list leading-snug">
<li>Iniciujeme vznik ucelené dlouhodobé Strategie krajské dopravy, na
které se bude velkou mírou podílet odborná veřejnost.</li>
<li>Podpoříme pilotní programy přechodu k autonomní mobilitě.</li>
<li>Podpoříme výstavbu infrastruktury pro elektromobilitu a jiné
nízkoemisní pohony.</li>
<li>Zajistíme využití IT systému pro systematické plánování oprav
komunikací k informování starostů a obyvatel s dostatečným
předstihem.</li>
<li>Součástí zadávací dokumentace na opravy silnic bude jako významné
kritérium čas opravy.</li>
</ul>
</li>
<li>Veřejnou dopravou pohodlně po celém kraji i k sousedům<ul class="unordered-list leading-snug">
<li>Budeme dále rozvíjet a modernizovat IDS JMK, a to i mimo kraj do
sousedních regionů včetně přeshraniční dopravy do Rakouska a na
Slovensko.</li>
<li>Za stěžejní považujeme výstavbu nových železničních tratí, například
potřebné spojení Znojemska a Brna, ale také opravu a modernizaci
stávajících tratí. Současně podpoříme výstavbu VRT.</li>
<li>Metodickým vedením pomůžeme obcím a městům při zavádění
dopravních systémů poslední míle (kombinace všech typů individuální
a veřejné dopravy, jako jsou bezpečná parkoviště pro automobily, kola
a motocykly). Inspirovat se budeme u již úspěšně zavedených a
funkčních řešení v zahraničí. Navrhneme využívání mikrobusů místo
autobusů tam, kde to má například z kapacitních důvodů smysl.</li>
</ul>
</li>
<li>Spolehlivá silniční a dálniční síť<ul class="unordered-list leading-snug">
<li>Budeme intenzivně řešit problémy s dálnicí D1.</li>
<li>Podporujeme urychlení výstavby silnic R43, R52 a R55, podpoříme
výstavby obchvatů obcí a vedení páteřních komunikací mimo
zastavěné oblasti.</li>
<li>Zajistíme lepší komunikaci Správy a údržby silnic s obcemi a
podnikateli při plánovaných rekonstrukcích silnic 2. a 3. třídy.</li>
</ul>
</li>
<li>Krajem na suchu i po vodě<ul class="unordered-list leading-snug">
<li>Chceme bezpečné oddělení automobilové dopravy od cyklistů a
chodců, budeme prosazovat mikroregionální rozpočty pro budování
chodníků a cyklostezek, které budou sloužit i jako propojení mezi
obcemi.</li>
<li>Podpoříme další rozvoj Baťova kanálu a splavnosti řeky Moravy s
cílem podpořit také lodní turistickou dopravu na trase
Hodonín–Otrokovice.</li>
</ul>
</li>
</ul>
<br />

<h2 class="head-heavy-base" id="prosperujici-a-inovativni-kraj">Prosperující a inovativní kraj</h2><br />

<ul class="unordered-list leading-snug">
<li>Investice do podnikání s vysokou přidanou hodnotou<ul class="unordered-list leading-snug">
<li>Vytvoříme podmínky pro vznik a příchod high-tech a inovativních firem
nabízejících pracovní místa s vysokou přidanou hodnotou a nadprůměrnými
příjmy.</li>
<li>Prostřednictvím Jihomoravského inovačního centra zajistíme větší provázání
zahraničních firem s lokálními startupy, zároveň obnovíme dotační program
pro začínající podnikatele a zaměříme se na obory s vysokou přidanou
hodnotou jako jsou IT, služby či Průmysl 4.0.</li>
<li>Pomůžeme firmám v kraji, aby byly na investice v oblasti high-tech a inovace
připraveny organizačně, personálně i zaměřením. Kraj zřídí seed fond ve
spolupráci se soukromými investory.</li>
</ul>
</li>
<li>Silná podpora pro lokální ekonomiku<ul class="unordered-list leading-snug">
<li>Vytvoříme podmínky pro úzkou spolupráci regionálních firem a veřejných
institucí tak, aby byly v maximálně míře využívány regionální produkty s
důrazem na podporu zaměstnanosti či zkrácení distribučního řetězce.</li>
<li>Podpoříme místní farmáře, zemědělce a producenty potravin formou tvorby
odbytových center a zajištěním pravidelného odběru regionálních potravin do
škol a příspěvkových organizací JmK.</li>
<li>Prostřednictvím Jihomoravského inovačního centra umožníme vznik lokálních
podnikatelských hubů a komunit, jejichž cílem bude intenzivní podpora
malých a středních firem v jednotlivých okresech.</li>
</ul>
</li>
<li>Chytrý rozvoj venkova jako priorita<ul class="unordered-list leading-snug">
<li>Vytvoříme podmínky pro chytrý rozvoj venkova, založený na technologiích
jako jsou vysokorychlostní internet, sdílená ekonomika nebo chytré
zemědělství, ekologie či energetika.</li>
<li>Zaměříme se na méně prosperující regiony s cílem vyrovnat rozdíly.</li>
<li>Budeme podporovat možnost práce z domu, částečné úvazky rodičů na
rodičovské dovolené a vynasnažíme se zastavit vylidňování venkova.</li>
<li>Podpoříme dostupnost základních potravin pro obyvatele malých obcí.</li>
<li>Obnovíme dotační program pro začínající podnikatele, aby došlo k synergii s
dotacemi, které poskytuje Úřad práce.</li>
</ul>
</li>
<li>Srozumitelný rozpočet, majetek a veřejné zakázky<ul class="unordered-list leading-snug">
<li>Zavedeme přehlednější rozklikávací rozpočet.</li>
<li>Vytvoříme novou strukturu krajského rozpočtu – zdola.</li>
<li>Zajistíme větší efektivitu u společných nákupů zboží a služeb, budeme
srovnávat ceny a kvalitu.</li>
</ul>
</li>
<li>Pokroky ve prospěch kraje a jeho obyvatel<ul class="unordered-list leading-snug">
<li>Budeme prosazovat důsledné naplňování Regionální inovační strategie (RIS)
na příští programové období jako nástroje pro rozvoj kraje.</li>
<li>Zajistíme setrvalou podporu krajem zřizovanému Jihomoravskému
inovačnímu centru (JIC), které je dnes inkubátorem domácích inovativních
firem a institucí a které pomáhá firmám inovovat a růst. JIC bude více aktivní i
vůči regionům a regionálním centrům kraje, kde bude také podporovat jejich
rozvoj a inovativnost.</li>
<li>I nadále budeme podporovat transfer špičkových talentů a vědců.</li>
<li>Podpoříme rozvoj podnikavosti ve smyslu samostatnosti a iniciativy na všech
stupních škol v Jihomoravském kraji. Spolu s univerzitami pak budeme
usilovat o realizaci technologického transferu a etablování univerzitních
spin-offů, tedy komerčních společností vyčleněných z univerzit.</li>
<li>V organizačním uspořádání budeme usilovat o vyjmutí marketingu z oblasti
inovací a naopak o zařazení krajské informatiky, která má výrazně inovační
charakter.</li>
</ul>
</li>
</ul>
<br />

<h2 class="head-heavy-base" id="it-a-krajska-informatika-pro-21-stoleti">IT a krajská informatika pro 21. století</h2><br />

<ul class="unordered-list leading-snug">
<li>IT a krajská informatika jako politická priorita<ul class="unordered-list leading-snug">
<li>Agenda IT bude prioritou politického vedení kraje. Zasadíme se o to, aby
krajská informatika měla přímé politické řízení, bude mít svého radního nebo
navrhneme sloučení s agendou radního pověřeného oblastí inovací, kde je
zřetelný překryv kompetencí.</li>
<li>Na politické úrovni a prostřednictvím krajské informatiky budeme prosazovat
principy maximální transparentnosti fungování kraje i jím zřízených
organizací.</li>
<li>Prostřednictvím krajské informatiky budeme s podporou politického vedení
kraje zavádět moderní metody řízení krajského úřadu i zřizovaných institucí s
cílem vyšší efektivity a rychlosti činnosti i rozhodování, zkvalitnění řízení i
práce.</li>
</ul>
</li>
<li>Úspora a efektivita díky konkrétním činnostem krajské informatiky<ul class="unordered-list leading-snug">
<li>Dostaneme pod lepší kontrolu jednotlivé separátní informační systémy i
programy používané v rámci kraje. Aktuálně se jedná o 60 IT systémů a
několik set programů, které jsou používány na jednotlivých odborech bez
kontroly, evidence a vyhodnocení vhodnosti či bezpečnosti. To změníme.</li>
<li>Budeme pokračovat v postupném nahrazování hardwarové výbavy
(zasíťování tenkými klienty). Výsledkem bude další úspora peněz i energie,
vyšší bezpečnost a snazší dálková administrativa. Zavedeme také
elektronické podepisování dokumentů na všech úrovních, úřednické i
politické.</li>
<li>Prosadíme tzv. Portál příspěvkových organizací jako základní (výchozí)
komunikační nástroj pro elektronickou komunikaci mezi krajem a
organizacemi, čímž nahradíme mailování.</li>
<li>Rozjedeme Centrální tiskové řešení pro Krajský úřad (namísto separátních
tiskáren), což přinese zásadní finanční úsporu.</li>
<li>Prosadíme větší digitalizaci dokumentů krajského úřadu.</li>
<li>Připravíme a následně zpřístupníme Digitální technické mapy kraje.</li>
</ul>
</li>
<li>Role krajské informatiky v krizových situacích<ul class="unordered-list leading-snug">
<li>Informatika představuje významný nástroj, jak se poprat s náročnou krizovou
situací. S pomocí krajské informatiky proto urychleně připravíme systémy
umožňující práci i jednání na dálku v podobě, která je zcela plnohodnotná.</li>
<li>Technicky umožníme dálkovou účast při jednáních komisí, výborů či
pracovních skupin, a to i včetně věrohodného způsobu hlasování.</li>
<li>Rozšíříme nabídku elektronických služeb kraje vůči občanům, směřující ke
zredukování nutných osobních návštěv či osobních kontaktů občanů s
pracovníky krajského úřadu.</li>
<li>Ve všech těchto věcech poskytneme know-how i technologie organizacím,
které kraj zřizuje, a nabídneme je i obcím. Do užívání těchto služeb je pak
zaškolíme.</li>
</ul>
</li>
</ul>
<br />

<h2 class="head-heavy-base" id="kultura-pamatkova-pece-a-cestovni-ruch">Kultura, památková péče a cestovní ruch</h2><br />

<ul class="unordered-list leading-snug">
<li>Kultura s tradicí pro 21. století<ul class="unordered-list leading-snug">
<li>Podpoříme modernizaci muzeí, galerií a knihoven s důrazem na vzdělávání a
propojíme turistické cíle s digitální dobou.</li>
<li>Chceme propojit jihomoravské food festivaly, proto podpoříme rozvoj
agroturistiky a gastroturistiky, zejména s důrazem na podporu lokálních
ekonomik.</li>
<li>Začneme řešit nová pravidla pro financování kulturních projektů v JmK, v
rámci kterých budou žadatelé prezentovat jak své záměry, tak garantovat
reciprocitu. Podpoříme krajem nezřizované příspěvkové kulturní organizace s
nadregionálním přesahem.</li>
</ul>
</li>
<li>Kultura je pro všechny!<ul class="unordered-list leading-snug">
<li>Pomůžeme rozjet mezigenerační programy pro rodiny s dětmi a seniory.</li>
<li>Podpoříme vznik programů, které budou mít za cíl kulturní vyžití pro
jihomoravské seniory, podpoříme zájezdy do divadel a kulturních památek v
kraji a podpoříme také univerzity 3. věku v městských knihovnách a
poznávací výlety namísto těch &quot;šmejdských&quot;.</li>
<li>Ve spolupráci s kulturními organizacemi zajistíme pravidelné divadelní vyžití
pro děti.</li>
</ul>
</li>
<li>Kraj jako partner pro film a kreativní průmysl<ul class="unordered-list leading-snug">
<li>Podpoříme příležitosti pro natáčení filmů, které zvyšují turistickou atraktivitu
Jihomoravského kraje.</li>
<li>Náš kraj je jedním z tahounů kreativních průmyslů v ČR, proto budeme
podporovat jeho další rozvoj.</li>
</ul>
</li>
<li>Živý veřejný prostor<ul class="unordered-list leading-snug">
<li>Podpoříme život ve veřejném prostoru ve městech jako je busking, pouliční
knihovny, klavíry, šachy na ulici, poeziomaty a podobně.</li>
<li>Pro jižní Moravu je důležitý folklor a tradice, budeme pokračovat v jejich
podpoře.</li>
<li>Jsme pro kulturní pestrost, zajistíme legální plochy pro street art a graffiti.</li>
<li>Podpoříme záchranu kulturních památek od zámků až po boží muka a
pamětní kříže.</li>
</ul>
</li>
<li>Cestovní ruch<ul class="unordered-list leading-snug">
<li>Zaměříme se na zvýšení atraktivity málo navštěvovaných oblastí a
rozprostření turistů po celém území kraje (odlehčení přetíženým turistickým
místům podporou a rozvojem jiných turistických míst v kraji – ve zkratce Z
přeplněné Lednice do neznámé Květnice).</li>
</ul>
</li>
</ul>
<br />

<h2 class="head-heavy-base" id="vnejsi-vztahy-a-spoluprace">Vnější vztahy a spolupráce</h2><br />

<ul class="unordered-list leading-snug">
<li>Jihomoravský kraj jako partner pro sousední státy<ul class="unordered-list leading-snug">
<li>Chceme, aby Jihomoravský kraj byl rovnocenným partnerem pro sousední
regiony a země, proto budeme prosazovat vzájemnou pomoc s těmito
oblastmi (sousední kraje a státy Rakousko a Slovensko) v následujících
oblastech:<ul class="unordered-list leading-snug">
<li>zdravotnictví – IZS v příhraničí</li>
<li>vzdělávání – výměny studentů</li>
<li>doprava – logické propojení veřejné dopravy i silničních tras</li>
<li>turistika – cyklo a pěší trasy</li>
<li>kultura – společné projekty</li>
</ul>
</li>
</ul>
</li>
<li>Efektivnější síť regionů pro rozvoj našeho kraje<ul class="unordered-list leading-snug">
<li>Kraj bude navazovat spolupráci s obdobnými regiony v EU i ve světě, které
jsou pro něj přínosné. Podpoříme partnerství s regiony, kde máme
jednoznačně zdůvodněno, proč a co nám to přinese, co od partnerského
regionu můžeme převzít a naučit se, případně co mu na oplátku recipročně
nabídnout.</li>
<li>Zajistíme, aby spolupráce nebyla jen formální a jejími výstupy nebylo pouhé
navštěvování se. Partnerství bude kraj posouvat vpřed.</li>
<li>Kraj bude více spolupracovat se Zastoupením Jihomoravského kraje při
Evropské Unii.</li>
</ul>
</li>
<li>Získávání mozků z jiných regionů ČR i ze zahraničí<ul class="unordered-list leading-snug">
<li>Chceme být lídrem v získávání mozků na univerzity stejně jako vysoce
kvalifikovaných pracovníků a vědců do firem a nejen výzkumných institucí.
Právě tímto směrem zaměříme marketing a komunikaci i vůči svým
partnerským regionům.</li>
<li>Zajistíme pokračování stipendií pro studenty SŠ a VŠ a vědecké pracovníky.
</li>
</ul>
</li>
</ul>
<br />

<h2 class="head-heavy-base" id="sport-a-prace-s-mladezi">Sport a práce s mládeží</h2><br />

<ul class="unordered-list leading-snug">
<li>Transparentní financování<ul class="unordered-list leading-snug">
<li>Chceme depolitizovat oblast sportovních dotací zavedením transparentní
metodiky veřejné podpory.</li>
<li>Podklady pro poskytování veřejné podpory a poskytnutá podpora musí být
pro kontrolní orgány dostupná v online formě vhodné pro kontrolní datovou
analýzu.</li>
<li>Zvýhodníme kluby hospodařící dle zásad transparentní organizace.</li>
</ul>
</li>
<li>Výchova k pohybu<ul class="unordered-list leading-snug">
<li>Spolufinancování vrcholového sportu vnímáme jako motivační prvek výchovy
ke sportu a pohybu.</li>
<li>Upřednostníme kluby se širokou mládežnickou základnou.</li>
<li>Chceme podporovat široké tělovýchovné hnutí a co nejširší přístup k
tělocvičným zařízením a sportovištím.</li>
</ul>
</li>
<li>Vícezdrojové a předvídatelné financování sportovních klubů<ul class="unordered-list leading-snug">
<li>Dle hesla „pomož si a bude ti pomoženo“ plánujeme v rámci konkrétního
sportu zvýhodňovat kluby, které jsou schopny zajistit si vícezdrojové
financování.</li>
<li>Stejně hodnocené organizace by měly pobírat srovnatelnou a předvídatelnou
veřejnou podporu.</li>
</ul>
</li>
<li>Podpoříme rozvoj infrastruktury a profesionální metodiku<ul class="unordered-list leading-snug">
<li>Podpoříme budování sportovní infrastruktury, a to zejména na venkově.</li>
<li>Podpoříme zvyšování kvalifikace mládežnických trenérů a předsedů klubů.</li>
<li>Navážeme spolupráci s Národní sportovní agenturou za účelem pomoci
malým vesnickým klubům v personální a odborné nouzi.</li>
<li>Podpoříme vznik dalších sportovních gymnázií.</li>
</ul>
</li>
<li>Zajistíme transparentní financování a zlepšíme zázemí pro mládežnické organizace<ul class="unordered-list leading-snug">
<li>Zajistíme, aby kritéria pro rozdělování peněz byla transparentní, známá a
dohledatelná a aby stejně hodnocené organizace pobíraly srovnatelnou
podporu.</li>
<li>Pomůžeme mládežnickým organizacím se zajištěním prostorů k provozování
jejich činnosti, jako jsou klubovny a táborové louky, a to formou pronájmu
nevyužívaného nemovitého majetku kraje.
</li>
</ul>
</li>
</ul>
<br />

<h2 class="head-heavy-base" id="uzemni-planovani">Územní plánování</h2><br />

<ul class="unordered-list leading-snug">
<li>Jak se Zásadami územního rozvoje?<ul class="unordered-list leading-snug">
<li>ZÚR jsou zcela klíčový dokument pro rozvoj kraje. Budeme prosazovat
taková řešení, která budou vyhovovat maximálnímu počtu obyvatel JmK v
dotčeném území, budou šetrná k životnímu prostředí, nebudou nebezpečná
pro zdraví občanů a podpoří rozvoj kraje.</li>
</ul>
</li>
<li>Odbor územního plánování a stavebního řádu (OÚPSŘ) transparentní a srozumitelný<ul class="unordered-list leading-snug">
<li>Veškerá rozhodnutí OÚPSŘ se přímo dotýkají konkrétních obcí našeho kraje.
Komunikace s nimi je tedy zásadní, a proto vypracujeme srozumitelnou
metodiku pro projednávání zásad územního rozvoje (ZÚR) a dalších
dokumentů s dotčenými obcemi a zintenzivníme informovanost široké
veřejnosti.</li>
<li>Jedním ze zásadních problémů dneška je dlouhé stavební řízení. Zajistíme,
aby OÚPSŘ, jako nadřízený orgán stavebních úřadů, dělal ze své pozice
maximum pro zjednodušení a zprůhlednění celého procesu.</li>
<li>Je nutné sjednotit na všech stavební úřadech (SÚ) metodické výklady
jednotlivých zákonů a vyhlášek. Cílem je, aby každý SÚ postupoval stejně a
požadoval stejné podklady pro řízení. Veškeré metodiky budou dostupné
veřejnosti na webu Jihomoravského kraje.</li>
<li>OÚPSŘ musí pružně seznamovat své podřízené orgány s novými závaznými
právními předpisy souvisejícími se svěřenou agendou. Musí důkladně
proškolit zaměstnance a dohlížet nad správným uplatňováním těchto
předpisů v praxi, a to s minimálním zatížením občanů a firem.</li>
<li>Zasadíme se o rychlejší projednání odvolání proti rozhodnutím podřízených
správních orgánu. I za cenu navýšení personálu.</li>
<li>Provedeme revizi všech formulářů a sjednotíme jejich vizualizaci. Pro některé
úkony bude stejný formulář. Veškeré potřebné formuláře musí být umístěné a
lehce dohledatelné na webu JmK, a to v interaktivní podobě pro snadné
vyplnění a elektronické odeslání úřadům. Oběh dokumentů mezi jednotlivými
úřady musí být v maximální možné míře v elektronické podobě.</li>
<li>Informace a materiály má úřad vyžadovat jen v případě, že nejsou již k
dispozici na jiném úřadě nebo oddělení.</li>
<li>Zasadíme se o odpovídající personální obsazení jednotlivých úseků OÚPSŘ
a SÚ jak po kvantitativní, tak po kvalitativní stránce. Jen tak se zajistí
dodržování lhůt k vyřízení žádosti a odborný přístup.
</li>
</ul>
</li>
</ul>
<br />

<h2 class="head-heavy-base" id="bezpecny-kraj">Bezpečný kraj</h2><br />

<ul class="unordered-list leading-snug">
<li>Bezpečí pro obyvatele našeho kraje<ul class="unordered-list leading-snug">
<li>Auditujeme a aktualizujeme současné krizové plány ve spolupráci s
odborníky, zástupci obcí, měst a veřejnosti tak, abychom zajistili maximální
možné bezpečí pro obyvatele jižní Moravy. Do přípravy a případné realizace
plánů zapojíme také humanitární a neziskové organizace, armádu a vysoké
školy. Současné krizové plány jsou zastaralé a neaktualizované.</li>
<li>Budeme podporovat programy zaměřené na ochranu obyvatelstva, pro které
využijeme projekt „lokální výroba-lokální spotřeba“. Dále podpoříme programy
bezpečnosti na školách a na ochranu před šikanou.</li>
</ul>
</li>
<li>Bezpečnější a pohodlnější cestování krajem<ul class="unordered-list leading-snug">
<li>Podpoříme modernizaci bezpečnostních opatření na železničních přejezdech
a budeme prosazovat také bezpečnostní opatření na silnicích, jako jsou
mimoúrovňové křižovatky, chytré semafory, obchvaty, předjížděcí pruhy a
další.</li>
<li>Do přípravy a realizace změn zapojíme jak odbornou veřejnost, tak i vás,
účastníky dopravy, kterých se situace na silnicích a železnicích přímo týká.</li>
</ul>
</li>
<li>Chráníme zdraví i majetek<ul class="unordered-list leading-snug">
<li>Záchranné složky hrají v případě bezpečnosti hlavní roli, proto zajistíme
modernizaci jejich technologií, vybavení a podpoříme rozvoj IZS, včetně
pravidelných cvičení za účasti veřejnosti.</li>
<li>Navážeme na existující plán podpory profesionálních i dobrovolných hasičů,
jehož součástí bude i osvěta u veřejnosti a práce s mládeží. Vše tak, aby to
bylo transparentní a efektivní. Podpoříme nově vznikající nebo obnovované
Jednotky sborů dobrovolných hasičů.</li>
<li>Považujeme za naprosto stěžejní, aby došlo k modernizaci, rozvoji a ochraně
kriticky významné infrastruktury a objektů důležitých pro ochranu státu, jako
jsou vodárny, vodovody či energetická soustava, v návaznosti na mimořádné
situace a s ohledem na udržitelnost.</li>
<li>Budeme se věnovat také podpoře preventivních programů, které cílí na
problematiku sociálně patologických jevů, a to ve spolupráci s Probační a
mediační službou, nevládními organizacemi a sociálními službami, které v
této oblasti působí.</li>
</ul>
</li>
<li>Bezpečný kyberprostor pro všechny<ul class="unordered-list leading-snug">
<li>Jsme si vědomi aktuálních hrozeb a rizik v kyberprostoru, proto podpoříme
další rozvoj Kybernetického operačního centra Jihomoravského kraje (KOC
JmK).</li>
<li>U kraje a jeho zřizovaných institucí podpoříme v rámci průběžné modernizace
taková řešení, která povedou k větší míře kybernetické bezpečnosti.</li>
<li>Podpoříme programy zaměřené na elektronickou bezpečnost mládeže i
seniorů a starších občanů, kteří se také stávají oběťmi kyberkriminality.</li>
</ul>
</li>
</ul>
